{{Gymnasieutbildning}}'''Omvårdnadsprogrammet''' (''OP'')  är ett av det svenska [[gymnasium|gymnasiets]] nationella program. Liksom övriga gymnasieprogram omfattar utbildningen tre år; för de elever vid [[komvux|KomVux]] som redan har gymnasiekompetens och endast behöver läsa programmets [[kärnämnen]] är studietiden ett och ett halvt år. Numera finns det ett flertal inriktningar, varav de två största är [[psykiatri]] och [[sjukvård]]. Efter att ha läst psykiatri har man kompetens att arbeta som mentalskötare, medan inriktningen sjukvård i första hand förbereder för arbete på sjukhus. Utöver dessa finns inriktningar inom exempelvis [[demens]], [[utvecklingsstörning]], [[handikapp]], barn- och ungdomssjukvård samt akutsjukvård. Olika skolor erbjuder varierande inriktningar och kursutbudet avgörs av de lokala lärarnas specialkunskaper.Efter studierna har eleverna möjlighet att arbeta bland annat som [[undersköterska]], mentalskötare eller habiliteringsassistent. Det är också vanligt att arbeta inom [[hemtjänst]]en.Tidigare hade programmet en gren för tandvård, som utbildade [[tandsköterska|tandsköterskor]]. Utbildningen ges numera inom ramen för [[Kvalificerad yrkesutbildning]].Omvårdnadsprogrammet ersatte den tidigare vårdlinjen vid mitten av 1990-talet. I motsats till vårdlinjen ger omvårdnadsprogrammet inte behörighet att läsa vidare till [[sjuksköterska]] utan komplettering av vissa teoretiska ämnen. Det ledde till att ungdomar med ambitionen att läsa vidare i stor utsträckning övergav programmet, och antalet elever liksom antagningspoäng har därför sjunkit.==Externa länkar==*[http://utbildningsinfo.se/sb/d/168/a/397 Information om omvårdadsprogrammet], från utbildningsinfo.se[[Kategori:Omvårdnad]][[Kategori:Gymnasieutbildning i Sverige]]