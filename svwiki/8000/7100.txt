:''För pjäsen, se [[Riksföreståndaren (pjäs)]].'''''Riksföreståndare''' är en temporär eller ställföreträdande [[statschef]] i en [[stat]] med [[monarki]]skt [[statsskick]]. Titeln infördes i de skandinaviska länderna på 1400-talet som en översättning av den tyska titeln ''Reichsverweser''.==Riksföreståndare i Finland==När [[Finland]] [[1917]] förklarade sig självständigt från [[Ryssland]] hade landet varit ett [[storfurstendöme]] med den ryske [[kejsare]]n som storfurste sedan [[1809]]. Finland var alltså formellt sett en [[monarki]] under [[Gustav III]]:s [[1772 års regeringsform|grundlag från 1772]] även om man nu saknade monark. Tyske prinsen [[Fredrik Karl av Hessen]] [[Kungariket Finland|valdes till konung]] men innan denne började regera så hade Tyskland hunnit förlora [[första världskriget]]. Innan Finland blev [[republik]] så fungerade först [[Pehr Evind Svinhufvud]] (1918) och sedan [[Carl Gustaf Emil Mannerheim|Gustaf Mannerheim]] (1918-1919) som riksföreståndare.==Riksföreståndare på Island==[[1918]] blev [[Island]] ett [[konungarike]] i [[personalunion]] med [[Danmark]]; den danske kungen var även kung av Island. [[1940]] ockuperades Danmark av [[Tyskland]], varpå Island ockuperades av [[Storbritannien]] och de bägge länderna blev därmed effektivt avskurna från varandra. Eftersom kungen befann sig i Danmark, utsågs på Island [[Sveinn Björnsson]] till riksföreståndare för att utföra kungens uppgifter. När Island [[1944]] beslöt att förklara sig fullt självständigt och att bli republik, blev samme Sveinn landets förste [[president]].==Riksföreståndare i Ryssland==När den ryska kejsarfamiljen hade avrättats 1918, utnämndes [[Aleksandr Koltjak]] till riksföreståndare för den vita regimen under [[Ryska inbördeskriget]]. När sedan de röda vann inbördeskriget fanns det inte längre någon möjlighet att återinföra monarkin.==Riksföreståndare i Sverige=={{Flytta|Sveriges riksföreståndare|Tillräckligt omfattande för en artikel|datum=2011-09-20}}[[Sverige]] har haft riksföreståndare ett antal gånger under historiens lopp. Titeln togs först i bruk då [[Karl Knutsson (Bonde)]] utnämndes till det [[1438]]. Han avgick från detta ämbete redan [[1440]], men det förekom sedan under många år under [[Kalmarunionen]]s tid, då [[Bengt Jönsson (Oxenstierna)|Bengt]] och [[Nils Jönsson (Oxenstierna)]] tillsammans innehade ämbetet ([[1448]]), [[1457]], då titeln delades av [[Jöns Bengtsson (Oxenstierna)]] och [[Erik Axelsson (Tott)]], [[1464]], då [[Kettil Karlsson (Vasa)]] var riksföreståndare, [[1465]]-[[1467]], då Kettil Karlsson, Jöns Bengtsson och Erik Axelsson innehade ämbetet efter varandra, samt åren [[1470]]-[[1497]] ([[Sten Sture den äldre]]), [[1501]]-[[1520]] (Sten Sture den äldre, [[Svante Nilsson (Sture)]], [[Erik Trolle]] och [[Sten Sture den yngre]]) och [[1521]]-[[1523]] ([[Gustav Vasa]]). Under Kalmarunionen hade Sverige riksföreståndare under så många år, på grund av att de danska kungarna under långa tider var avsatta och riksföreståndarna officiellt agerade som ställföreträdare för dem, men i praktiken själva agerade som kungar. Efter Gustav Vasas trontillträde och införandet av arvkungadöme i Sverige har titeln endast använts två gånger. Dels uppträdde [[Karl IX]] under denna titel [[1599]]-[[1604]], innan han erkändes som svensk kung, dels innehades den av hertig Karl, efter att [[Gustav IV Adolf]] hade blivit avsatt [[1809]], innan hertigen utropades till kung med namnet [[Karl XIII]].Enligt nuvarande [[regeringsformen]] tjänstgör en tillfällig riksföreståndare som [[statschef]] då konungen (eller regerande drottning) på grund av sjukdom, utrikes resa eller annan orsak är hindrad att fullgöra sina uppgifter. Som tillfällig riksföreståndare fungerar i första hand medlem av kungahuset enligt [[Svenska tronföljden|tronföljden]]. Om inte någon av kungahusets medlemmar kan fullgöra uppgiften, så kan riksdagen utse en person att, efter regeringens förordnande, tjänstgöra som tillfällig riksföreståndare. Om inte någon annan behörig kan tjänstgöra som riksföreståndare, fungerar [[Sveriges riksdags talman|riksdagens talman]] eller, vid förfall för denne, vice talman som tillfällig riksföreståndare efter förordnande av regeringen. Sedan den nuvarande regeringsformen trädde i kraft, har regeringen endast förordnat en tillfällig riksföreståndare vid ett tillfälle (dåvarande talmannen [[Ingemund Bengtsson]]).&lt;ref&gt;{{bokref |titel=[[Karnov]] : svensk lagsamling med kommentarer |upplaga=13 uppl.|år=2008/09 |utgivningsort=Stockholm |libris=8267385 |id={{ISSN|1402-6503}} |sid=11}}&lt;/ref&gt;I det fall att konungaätten dör ut så skall riksdagen utse en riksföreståndare som fullgör statschefens uppgifter tillsvidare. En vice riksföreståndare skall samtidigt utses. Detsamma gäller om konungen dör eller avgår och tronföljaren är under arton år. Om riksföreståndaren eller vice riksföreståndaren inte kan tjänstgöra, så utses en tillfällig riksföreståndare på samma sätt som då inte någon av kungahusets medlemmar kan tjänstgöra (se ovan).==Riksföreståndare i Tyskland==Om kungen/kejsaren av [[Tysk-romerska riket]] dog innan en ny kung hade blivit vald styrdes Tyskland av två furstar med titeln ''Reichsverweser'', alternativt ''Reichsvikar'' (Riksvikarie). Riksföreståndarna var alltid [[kurfurste|kurfurstarna]] av [[Pfalz]] och [[Sachsen]]. När det såg ut som om Tyskland var på väg att enas 1848 utsåg nationalförsamlingen i Frankfurt den liberalt sinnade ärkehertig Johann av Habsburg till riksföreståndare. Han nedlade dock sitt ämbete året efter då det stod klart att Tyskland inte skulle enas.Sedan kejsar [[Wilhelm II]] 1918 hade gått i landsflykt och därmed i praktiken abdikerat, ville socialdemokraternas ledare [[Friedrich Ebert]] att [[Max av Baden]] skulle bli riksföreståndare i väntan på att frågan om statsskicket skulle avgöras. Prins Max avböjde dock och Tyskland var således utan statschef tills Ebert valdes till dess förste president året efter.I olika kupplaner mot den nazistiska regimen under andra världskriget avsåg man att vid en lyckad kupp utnämna [[Ludwig Beck]] till ''Reichsverweser''.==Riksföreståndare i Ungern==[[Ungern]] var formellt en monarki [[1919]]-[[1944]] men hade en riksföreståndare under hela perioden, amiral [[Miklós Horthy]]. Horthy avsattes [[1944]] och efterträddes som Ungerns ledare av [[Ferenc Szálasi]] (som inte var riksföreståndare), ledare för den ungerska fascistorganisationen [[Pilkorsarna]].==Se även==*[[Regent]]*[[Prinsregent]]*[[Lista över Sveriges regenter]]==Källor==* [[Sven Ulric Palme]], ''Riksföreståndarvalet 1512'' (1949)===Noter===&lt;references/&gt;===Tryckta källor==={{Ugglan|artikel=Riksvikarie|url=http://runeberg.org/nfcc/0217.html}}==Externa länkar==*[http://www.tacitus.nu/svenskhistoria/statsman/riksforestandare.htm Lista över Sveriges riksföreståndare]{{Sveriges regenter}}[[Kategori:Monarki]][[Kategori:Titlar i statsförvaltning]][[Kategori:Finlands historia]][[Kategori:Islands historia]][[Kategori:Sveriges författning]][[Kategori:Sveriges politiska historia]][[Kategori:Tysklands historia]][[Kategori:Ungerns historia]][[Kategori:Riksföreståndare| ]][[Kategori:Statschefsämbeten]][[da:Rigsforstander]][[de:Reichsverweser]][[no:Riksforstander]][[fi:Valtionhoitaja]]