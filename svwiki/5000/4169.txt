En '''fornborg''' är en kategori av fasta [[fornlämning]]ar från [[järnåldern]], vilket ej utesluter att vissa kan vara äldre.[[Fil:Ismantorp house walls02.jpg|miniatyr|[[Ismantorps fornborg]] på [[Öland]]]][[Fil:Skansberget 2007.jpg|miniatyr|[[Skansberget, Huddinge|Skansberget]] i [[Huddinge]] kommun]][[Fil:Hundhamra fornborg.jpg|miniatyr|[[Hundhamra]] fornborg i [[Botkyrka]] kommun]][[File:Linnasmäen linnavuoren kivivallia.jpg|miniatyr|Rester av mur, Linnasmäki fornborg i [[Åbo]]]][[Fil:View from Linnavuori Sulkava Finland.jpg|miniatyr|Vy från Linnavuori i [[Sulkava]]]]== Som fornlämning ==De flesta av fornborgarna är högt belägna i bergig terräng och avgränsas med branta stup på en eller flera sidor, medan de mer åtkomliga sidorna fått kallmurade stenvallar som kan ha varit förstärkta med träpalissader. Ibland finns inom borgens [[perimeter]] lämningar efter husgrunder. I vallarna syns i regel tydliga öppningar som varit portar. Om de ligger utmed viktiga farleder, vägar och vattendrag har de sannolikt fungerat som bevakningsvärn och försvarsanläggningar. Dessa strategiskt mer välplacerade borgar har varit uppbyggda med kraftigare vallar och har fungerat som befästa skansar. Borgar som däremot varit svagt befästa och ligger isolerade har troligen varit tillflyktsorter i krig och orostider och vissa har även haft inslag av [[kult]]. Fornborgar förekommer även i plan terräng och har då en rundad form, som till exempel på [[Öland]] och [[Gotland]]. Dessa har varit permanent bebodda bygdeborgar med byggnader och indelade kvarter.== Datering och spridning ==Nordiska fornborgar antas ha varit i bruk från [[Kristi födelse]] till [[vikingatid]]. Kulmen i borgbyggandet kom under den oroliga [[folkvandringstiden]], 400-550 e. Kr. I Sverige finns totalt 1100 registrerade fornborgar, merparten ligger i mälarlandskapen. [[Södermanland]] har ungefär 300, [[Uppland]] knappt 150 och [[Östergötland]] drygt 140. Vidare finns det drygt 120 registrerade fornborgar i [[Bohuslän]]. Dessa har likartade motsvarigheter i [[Norge]], på [[Åland]], i [[Finland]] och i de [[Baltikum|baltiska staterna]]. Danmark däremot saknar försvarsborgar, kanske deras värn varit uppbyggda av trä istället för av sten som i övriga [[Norden]] och därför gått förlorade. Ett fåtal fornborgar har även använts under medeltiden, vilket bekräftats av källbelagda rapporter (Arvidi 1668).== Borgarnas funktioner ==Följande anses vara fornborgarnas olika funktioner:* Tillflykt, det vill säga som en tillfällig hemvist dit den kringboende befolkningen flydde i orostider.* Försvar, med eller utan permanent boende, en fast försvarspunkt som krävde kontinuerliga arbetsinsatser och större underhåll.* Bevakningspostering, utmed en transportled i syfte att skydda eller beskatta handel och resande.* Härläger, som en truppförläggning efter romersk modell.En speciell variant av forntida försvarsanläggning var försvarsvallen, en befäst vall eller [[palissad]] avsedd att hålla inkräktare ute från ett område. I [[Danmark]] finns av denna typ [[Danavirke]], i Sverige [[Götavirke]].=== Alternativa tolkningar ===Nyare forskningsrön ställer sig frågan om fornborgar huvudsakligen ska tolkas som militära anläggningar eller ej. Borgarnas [[topografi]]ska placeringar skiljer sig starkt åt mellan olika platser, därför är det tveksamt om alla dessa fyndplatser ska sammanföras under det gemensamma begreppet &quot;fornborg&quot;. En alternativ benämning som lanserats av arkeologen Michael Olausson är det mer neutrala &quot;vallanläggningar&quot;. Olausson har i sin avhandling &quot;Det inneslutna rummet&quot; kommit fram till, att av Upplands cirka 150 &quot;fornborgar&quot;, så är det endast ungefär en tredjedel som gör skäl för att kallas fornborgar, det vill säga befästa anläggningar. Resterande som Riksantikvarieämbetet Raä ansett vara fornborgar består alltså av olika typer av vallanläggningar och inhägnader.== Se även ==* [[Skans]]* [[Trelleborgar]]* [[Lista över svenska fornborgar]]* [[Fornborgar i Finland]]== Källor ==* [[Nationalencyklopedin]], band 6, s.513== Litteratur ==* Arvidi Andreas 1668, Österhaninge Antikiviteter, kap 5, band 2, sid 131-137. Det Swenska Biblioteket 1-6, utg. 1758.* Ambrosiani B. 1964, Fornlämningar och bebyggelse. Uppsala* Hall B. 1989, Fornborgar som försvarsanläggningar. I: Andersson S. Hall B. Kilberg S. m. fl. red fynd 2/89. Göteborg: sid. 24-29* Hall B. 1992, Fornborg vad är det? I: Andersson S. Hall B. Öborn G. (red.) Borgar från forntid och medeltid i Västsverige. Arkeologi i Västsverige 5. Göteborgs arkeologiska museum. Göteborg: sid. 10-18* Lindman G. 1989, Fornborgar som tecken på orostider I: Andersson, S. Hall B. Kilberg S. m.fl. (red) Fynd 2/89. Göteborg: sid. 18-24* Lindman G. 1992, Datering av fornborgar - problem och möjligheter. I: Andersson S. Hall B. Öborn G. (red.) Borgar från forntid och medeltid i Västsverige. Arkeologi i Västsverige 5. Göteborgs arkeologiska museum. Göteborg: sid. 20-26* Olausson M. 1995, Det inneslutna rummet – om kultiska hägnader, fornborgar och befästa gårdar i Uppland från 1300 f.Kr till      Kristi födelse. Riksantikvarieämbetet Arkeologiska undersökningar Skrifter nr 9. Stockholm.* Schnell I. 1934, Fornborgarna i Västmanlands län. Uppsala* Wall Å. 2003, De Hägnade Bergens Landskap - Om den äldre järnåldern på södertörn. Stockholm.== Externa länkar =={{commonscat|Hill forts}}* {{webbref |titel=Fornborgar|url=http://histvarld.historiska.se/histvarld/sok/artikel.asp?id=10319 |verk=Vikingatidens ABC |publisher=[[Statens historiska museum]] |publdatum=1995}}* [http://www.abc.se/~m10354/mas/931bulve.htm Bulverk och borgar]* [http://www.guteinfo.com/scripts/gotland.asp?map=6 Gotländska fornborgar][[Kategori:Fornminnen]][[Kategori:Fornborgar]][[ast:Castru]][[be:Форт-пагорак]][[cy:Bryngaer]][[de:Wallburg]][[en:Hill fort]][[es:Castro (fortificación)]][[eo:Fortikaĵo kastro]][[eu:Gaztelu zahar]][[fr:Castro (architecture)]][[gl:Castro (poboado)]][[it:Fortezza di collina]][[lv:Pilskalns]][[lt:Piliakalnis]][[hu:Földvár (építmény)]][[nl:Walburcht]][[ja:ヒルフォート]][[no:Bygdeborg]][[nn:Bygdeborg]][[pt:Castro]][[ro:Castro]][[fi:Linnavuori]][[th:ป้อมเนิน]][[bat-smg:Pėlēkalnis]]