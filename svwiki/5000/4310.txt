{{coord|59|19|40|N|17|52|42|E|region:SE|display=title}}'''Drottningholms kungsgård''' var en [[kungsgård]] med namn ''Torvesund'', anlagd av [[Gustav Vasa]]. Gårdens mark omfattade nästan hela [[Lovö]] socken på [[Lovön]], dagens [[Ekerö kommun]]. På platsen för kungsgårdens huvudbyggnad uppfördes 1579 föregångaren till [[Drottningholms slott]]. Många av torpen och arbetarbostäderna finns kvar idag, antingen för permanentboende eller som fritidshus. Den anläggning som idag kallas ''Drottningholms kungsgård'' ligger strax norr om slottet, den är en upplåtelse av staten och ingår i slottsförvaltningen.==Torvesund==[[Fil:Drottningholms slott 1650-tal.jpg|220px|miniatyr|Drottningholms slotts föregångare, 1650-tal. Norr är till höger.]]Så sent som 1531 ägde [[kronan]] endast en gård i Norrby. Under 1550-talet köpte och bytte Gustav Vasa till sig alla gårdar på Lovön, utom prästgården. Från 1566, under [[Erik XIV]]:s regeringstid, redovisades samtliga byar som kungens arv och privata egendom. Byarna löd då under kungsladugården ''Torvesund'' (även ''Thoresund'') som blev säte för en [[fogde]]. Första slottsbygget påbörjades av [[Johan III]] år 1579, han kallade slottet &quot;Drottningholm&quot; efter drottning [[Katarina Jagellonica]]. Slottet eldhärjades 1661 och redan året därpå framlade [[Nicodemus Tessin d.ä.]] ritningar för nuvarande Drottningholms slott som drottning [[Hedvig Eleonora av Holstein-Gottorp]] lät uppföra.==Dagens kungsgård==[[Fil:Kungsgården Drottningholm 2011.jpg|miniatyr|220px|Drottningholms ladugård, 2011.]]Under 1800-talet slogs många byar samman till större arrendeenheter med herrgårdsliknande byggnader. Det uppstod även handelsträdgårdar som levererade jordbruks- och trädgårdsprodukter till Stockholm. På 1900-talet har jordbruket gradvis förändrats och många handelsträdgårdar lades ner igen. Bebyggelsen som idag kallas ''Drottningholms kungsgård'' eller ''Drottningholms ladugård'' är belägen vid Kungsgårdsvägen strax norr om slottsparken (i höjd med stora parkeringen) och norr om [[Ekerövägen]]. Anläggningen ritades 1914 av arkitekten [[Sigge Cronstedt]].&lt;ref&gt;[http://www.stockholmslansmuseum.se/faktabanken/kulturmiljoer-i-kommunerna/visa/0125030057/ Stockholms läns museum: Lovö - Drottningholmsområdet.]&lt;/ref&gt; Här finns numera ridstall och växthus. Kungsgården förvaltas av [[ståthållarämbetet]], [[kungliga Hovstaterna]], medan arrendegårdarna Barkarby, Berga, Edeby, Hogsta, Lunda och Norrby förvaltas av [[Statens fastighetsverk]]. I slutet av 1700-talet var det närbelägna ''[[Hemmet, Drottningholm|Hemmet]]'' bostad för kungsgårdens inspektor.==Källor==&lt;references/&gt;* [http://www.sfv.se/cms/sfv/vara_fastigheter/sverige/ab_stockholms_lan/drottningholms_kungsgard.html Statens fastighetsverk om Drottningholms kungsgård]{{Drottningholms slott}}[[Kategori:Byggnader i Ekerö kommun]][[Kategori:Drottningholm]][[Kategori:Kungsgårdar]]