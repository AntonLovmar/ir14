'''Elgenstierna''' är en svensk [[adelsätt]], som består av två besläktade grenar. Ättens stamfader är kyrkoherden Canutus Andreæ (död 1651) i [[Norrahammars församling]] som var far till borgaren i Jönköping Israel Knutsson, som enligt ''Anreps ättartavlor'' kallade sig Elg och var gift med en Catharina Struuf. Deras son Peter Elg var kapten, och adlades år 1719 med namnet Elgenstierna samt introducerades på nummer 1618. Peter Elgenstierna var gift med änkan Catharina Pahl, bördig från [[Lübeck]] såsom dotter till rådmannen i Stockholm Johan Pahl samt släkt med den Hans som adlades [[Pahl]]. Elgenstierna fick med henne bara ett barn, Johan Magnus, som avled i barnaåren. När Peter Elgenstjerna avled 1733 slöt han därmed sin ätt.Catharina Pahl hade tidigare varit gift med överpostinspektör Ambjörn Ulf, vars son i dennes tidigare gifte adlades med namnet [[Ulfhielm]]. Sonen i äktenskapet med Catharina Pahl, Johan Wilhelm, adlades samtidigt som sin halvbror kaptenen Peter ovan med namnet Elgenstierna, och introducerades på samma nummer 1618. Johan Wilhelm Elgenstierna till Torpunga och Ekensberg var överste och gift två gånger. Ätten fortlever med barn i andra äktenskapet, med Anna Christina [[Wattrang]] vars mor var en [[Anrep]] som var ättling till [[Johan Graan]] och [[Bureätten]]. Två döttrar gifte sig [[Bure (adlig släkt)|Bure]], och en dotter gifte sig med prosten Jonas Blom.Ätten delades sedan i två grenar. Den äldre grenen härstammar från major Carl Gustaf Elgenstierna till Wibynäs och hans hustru Christina [[Cederstedt]] vars mor var en [[Ehrenhielm]]. Den yngre grenen härstammar från dennes bror Magnus Reinhold Elgenstierna i dennes äktenskap med Christina Catharina Grass. sistnämnda makar blev föräldrar till titulärprofessorn överläkaren Nils Wilhelm Elgenstierna som gifte sig med en dotter till [[bergsråd]]et [[Jonas Cederstedt]] och Johanna Christina [[Benzelstierna]], och expeditionssekreteraren Carl Magnus Elgenstierna, gift med en annan dotter till Jonas Cederstedt och Johanna Christina Benzelstierna. En sonson till den senare var genealogen [[Gustaf Elgenstierna]].== Källor ==* Gabriel Anrep, Svenska adelns Ättar-taflor, volym 1-4* Svenskt biografiskt lexikon, Stockholm 1950* Riddarhusets ätt- och vapendatabas[[Kategori:Svenska adelsätter]][[Kategori:Bureätten]]