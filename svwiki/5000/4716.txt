:''För bakverket, se [[tårta]]'''''Tårtan''' är ett klassiskt svenskt barnprogram från [[1972]], producerat som serie för TV. Serien gjordes i 14 avsnitt och upphovsmän var [[Håkan Alexandersson]] och [[Carl Johan de Geer]]. Den hade TV-premiär 1973 i [[SVT]].&lt;ref&gt;[http://www.sfi.se/sv/svensk-filmdatabas/Item/?itemid=24994&amp;type=MOVIE&amp;iv=Basic Svensk filmdatabas: ''Tårtan'']&lt;/ref&gt;==Handling==Tårtan handlar om tre bröder – Frasse, Janos och Hilding – som lämnar sjömanslivet och av en händelse blir ägare till ett [[bageri]]. De tre bröderna vill bara köpa något gott på Ellens bageri, men innehavarinnan har tröttnat på bageriet och skänker hela butiken till de tre sjömännen. De blir överlyckliga då de nu kan gå i land på riktigt. Ingen av dem kan någonting om [[bakning]], men lyckligtvis har Ellen lämnat receptet på sin allra godaste tårta. Ingredienserna är &quot;socker, grädde, nötter, mandelflarn, en liten ros av marsipan, smörkräm, krikon, snabbkräm, gott gelé, Frasses deg, en flaska saft och så en liten klick med sylt&quot;. Receptet tonsattes och blev en populär sång, och även seriens signaturmelodi. Innehållet är ofta avsiktligt lätt motbjudande och har karakteriserats som en makaber blandning av &quot;Freud, deg och snorkråkor&quot;.&lt;ref&gt;[http://www.aftonbladet.se/puls/0001/21/tartan.html Vart tog du vägen?], Aftonbladet, 2000-01-21.&lt;/ref&gt; De tre bröderna driver bageriet på ett sätt som inte når upp till gängse hygieniska krav. Detta är också anledningen till att myndigheterna i seriens sista avsnitt stänger bageriet, varvid de tre bröderna motvilligt blir tvungna att gå till sjöss igen.== Om serien ==Serien spelades in på och runt [[Hornsgatan]] 32 på [[Södermalm]] i [[Stockholm]]. Kostnaden var 165 000 kronor.&lt;ref&gt;[http://www.svd.se/kultur/understrecket/smaskigt-for-barn-foll-inte-alla-pa-lappen_6540377.svd SvD: Smaskigt för barn föll inte alla på läppen]&lt;/ref&gt; Mycket av handlingen var improviserad, men varje avsnitt var en [[parodi]] på en [[filmgenre]]; till exempel var ett avsnitt filmat som ''[[film noir]]'' och avsnittet med Mjölmannen parodierade superhjältar.Tårtan har sänts i repris många gånger - senast våren 2007 i [[SVT]]:s [[Barnkanalen]]. Den finns även utgiven på [[VHS]] och [[DVD]].=== Bagarnas återkomst ===Trettiosju år efter tv-serien dök de tre bröderna upp i [[Jan Lööf]]s barnbok ''[[Pelle och Frasse]]'', som gav serierns sista avsnitt ett lyckligare slut.== Huvudpersoner ==* '''Janos''' - Den äldste av de tre bröderna. Han går alltid klädd i alltför små kläder och är gruppens realist. Han ser sig själv som &quot;nästan chefen&quot; över butiken och gör sitt bästa för att bestämma över sina bröder. Han är ofta på ett glatt humör, men är något lättstött. Han har även en extrem degfobi.* '''Hilding''' - Mellanbrodern. Ivrig och nyfiken, men blir lätt besviken. Hilding kan verka något nedstämd men har ett barns nyfikenhet. Han klampar omkring i tofflor, och bär alltid en smutsig basker. Hilding visar sig vara modigare än vad man kan tro, då han i avsnitt tre räddar apan Saba undan djurskötarna.* '''Frasse''' - Den yngste brodern. Han är extremt klumpig, och något trögtänkt, men alltid glad. Han har en stor aptit för både deg och socker, och han älskar djur. Han läser tidningen ''[[Gigant]]'', som inspirerade honom att i ett avsnitt bli [[superhjälte]]n &quot;Mjölmannen&quot;.== Rollista ==*[[Jan Lööf]] (ibland angivet som pseudonymen ''Åke Zickus'') - Janos*[[Mats G. Bengtsson]] (ibland angivet som pseudonymen ''Bengt Padda'') - Hilding*[[Krister Broberg]] (ibland angivet som pseudonymen ''Allan Fröding'') - Frasse*[[Sonja Åkesson]] - Ellen*[[Inez Svensson]] - Fru Svensson*[[Carl Johan De Geer]] - Apan Saba*[[Björn Gedda]]*[[Mårten Larsson]] - dammsugarförsäljaren== Noter ==&lt;references/&gt;== Externa länkar ==* {{IMDb-titel|id=0069430}}*[http://www.youtube.com/watch?v=05jaAeaHWu8  Youtube: Tårtan intervju 1997]*[http://www.moviemix.nu/index.php?option=com_content&amp;view=article&amp;catid=37:film&amp;id=2088&amp;Itemid=131 Recension på Moviemix][[Kategori:Svenska barnprogram på TV]]