[[Fil:Svartsjo castle in Sweden.jpg|miniatyr|Svartsjö slott]][[Fil:Svartsjö slott-Dahlberg.jpeg||miniatyr|Det gamla slottet, så som det framställs i ''[[Suecia antiqua et hodierna]]'']][[Fil:Prison cell in Svartsjo castle.jpg|miniatyr|Rekonstruerade fängelseceller]][[Fil:Svartsjö slott tapeter.jpg|miniatyr|Interiörbild med nyuppsatta tapeter med gammalt mönster]][[Fil:Sergel Gustav Adolf och Oxenstrierna 02.JPG|miniatyr|Italiensk marmorstaty försetällande Gustav II Adolf och hans rådgivare Axel Oxenstierna, under Drottning Kristinas lind i slottsparken.]]'''Svartsjö slott''' är en [[slott|slottsbyggnad]] belägen i [[Svartsjö]] på [[Färingsö]] i [[Mälaren]], [[Ekerö kommun]], [[Stockholms län]]. == Historik ===== Tidigare byggnader ===I Svartsjö har genom tiderna flera kungliga byggnader funnits. På [[medeltiden]] fanns ett stenhus där prominenta vistades, bland andra hertigarna [[Erik Magnusson (hertig)|Erik]] och [[Valdemar Magnusson|Valdemar]] år [[1310]]. Senare uppförde [[Gustav Vasa]] och sönerna [[Erik XIV]] och [[Johan III]] en överdådig [[Renässansen|renässansborg]] med en rund inre [[borggård]]. Bygget stod klart [[1580]], men brann ned [[1687]]. Dess byggnadsmaterial fraktades till [[Stockholm]] för att användas till [[slottet Tre Kronor]]. Rester av borgens grund finns kvar synliga på platsen.=== Det nuvarande slottet ===Den nuvarande byggnadens mittparti uppfördes på uppdrag av [[Fredrik I]] mellan [[1734]] och [[1739]] som [[jaktslott]] åt drottning [[Ulrika Eleonora]], efter ritningar av [[Carl Hårleman]]. [[Rokoko|Rokokoslottet]], uppfört efter [[Frankrike|franska]] förebilder, blev mönsterbildande för svensk herrgårdsarkitektur under senare delen av [[1700-talet]]. Svartsjö slott bestod ursprungligen av en central kropp som Hårleman ritade och byggde. I samband med att [[Lovisa Ulrika av Preussen|Lovisa Ulrika]] tillträdde slottet som [[änkesäte]] på [[1770-talet]] förlängdes det med två byggnadskroppar på kortsidorna efter ritningar av arkitekt [[Carl Fredrik Adelcrantz]]. Dessutom tillbyggdes en [[Lanternin|klocklanternin]]. Slottets främsta rum är den stora salen, en åttakantig sal som sträcker sig genom två våningsplan.=== Fängelsetiden ===Efter Lovisa Ulrikas död [[1782]] fick slottet förfalla i över hundra år. Till följd av att det fanns granit i området som lätt kunde brytas omformades slottet [[1891]] till en [[anstalt|tvångsarbets-]] och [[alkoholistanstalt]]. Ett experiment att sysselsätta tvångsarbetarna med jordbruksarbete utföll väl, varför stenhuggeriet avslutades [[1910]]. När anstalten senare kom att hysa grovt kriminella skapades en särskild sluten avdelning. 337 celler med plåtväggar och gallerdörrar fanns i slottet, som [[1966]] upphörde att vara anstalt. Den omgivande fängelsemuren är borta, men fängelsedirektörens bostad finns ännu kvar i slottsparken, liksom ett tjugotal personalbostäder i närheten. === Restaurering och återupplivande ===Efter att ha förfallit restaurerades slottet [[1994]]-[[2003]] av staten (genom arkitektkontoret Tallius Myhrman) för 36 miljoner kronor. Fasaden har återfått den ljusa nyans som Carl Hårleman valde för att efterlikna fransk [[sandsten]]. Fönstren har målats i guldbrun ekefärg. Inga originaltapeter fanns bevarade, varför [[Statens fastighetsverk]] låtit tapetsera tolv rum i slottets mittersta del med tidstypiska tapeter med förlagor från närbelägna [[Drottningholms slott]]. Vidare är en hiss installerad. Även slottets omgivningar har förbättrats, med exempelvis en borggårdsmur. Man har i restaureringsarbetet inte velat dölja slottets långa tid som fängelse utan har tvärtom rekonstruerat ett par fängelseceller i ett rum.== I media ==Ett avsnitt av TV-serien ''[[Hemliga svenska rum]]'' berättade om slottets historia som anstalt. Serien ''[[Det okända (TV-serie)|Det okända]]'' har även sänt ett avsnitt från slottet. ==Se även==*[[Anstalten Svartsjö]]*[[Svartsjö kungsgård]]*[[Svartsjö]]== Externa länkar ==*[http://www.sfv.se/cms/sfv/vara_fastigheter/sverige/ab_stockholms_lan/slott/Svartsjo_slott.html Statens fastighetsverks beskrivning av Svartsjö slott]*[http://www2.ablm.se/old/databas/sid3.cfm?in_idnr=0125030025&amp;in_plats=svartsj%F6 Stockholms länsmuseum om slottet]*[http://www.ekero.se/t/Page.aspx?id=770 Ekerö kommun om slottet]*[http://www.slottsguiden.info/slottdetalj.asp?id=17 Slottsguiden.info om slottet]{{commons|Svartsjö slott}}{{Coord|59|21|46|N|17|43|40|E|region:SE_type:landmark|display=title}}[[Kategori:Slott i Uppland]][[Kategori:Byggnader i Ekerö kommun]][[Kategori:Borg- och slottsruiner i Uppland]][[de:Schloss Svartsjö]][[en:Svartsjö Palace]][[fr:Château de Svartsjö]][[fi:Svartsjön linna]]