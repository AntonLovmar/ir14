'''Axel Kargel''', [[konstnär]], [[målare]], född  1 mars [[1896]] i [[Kalmar]], död 19 mars  [[1971]] i Stockholm.Efter sin debututställning i Stockholm 1932 reste Axel Kargel till Paris, där han vistades 1932-33. Sträng självkritik gjorde att nästa utställning dröjde mer än tio år. Den ägde rum på Gallerie Moderne 1944, men som hans definitiva genombrott räknas utställningen på Galerie Acté 1948 och separatutställningen hos Gummessons 1951.  Från naturalism utvecklades Kargel mot ett starkt förenklat måleri med harmoniska färgplan i lysande  kolorit, en stil som han själv kallade &quot;syntetisk purism&quot;. Han var en ''udda'' målare, en verklig [[purism|purist]]. Motivvalet betsår av ''åkertegar, sädesfält, trädkronor, husgavlar'' alltid perspektiviskt och harmoniskt utförda, med på en gång klara, svala och dämpade färger. Han målade även stilleben. Gatumotiv från Borgholm är också vanliga som motiv.  Hans insats är nästan helt koncentrerad till stafflimåleri, olja gouache, akvarell. Dukarna är relativt små, sällan över 50 x 35 cm. Landskapens format är nästan alltid liggande. Han var en [[autodidakt]] konstnär, som under ett halvt [[sekel]] höll till i [[Borgholm]] på [[Öland]], där han tillsammans med sin hustru utvecklade en kulturell oas i det som kallades ''[[Sjöstugan]]''. Han räknas även in det som brukar kallas [[Vicklebyskolan]]. Under sin ''[[stockholm]]speriod'' hade han kontakt med de s.k. ''[[Klarabohemerna]]'', där bl.a. [[poet]]en [[Nils Ferlin]] och [[författare]]n [[Ivar Lo-Johansson]] ingick. Dessa och åtskilliga andra konstutövare blev trogna gäster hos paret Kargel i Borgholm. Idag är han ett internationellt etablerat svenskt konstnärsnamn och framstår som en av de mest intressanta och särpräglade ölandskonstnärerna från mitten av 1900-talet.Kargel är representerad bl.a. vid [[Museum/Moderna museet|Moderna museet]], [[Ölands museum]] i [[Himmelsberga]] och [[Museum/Kalmar Konstmuseum|Kalmar Konstmuseum]].==Litteratur==Per Olov Grönstrand, ''Axel Kargel. En studie i liv och konst.'' Kalmar 1973.{{STANDARDSORTERING:Kargel, Axel}}[[Kategori:Svenska konstnärer]][[Kategori:Män]][[Kategori:Födda 1896]][[Kategori:Avlidna 1971]]