'''Hans Brännekettil''' (även ''Brännekättel'' eller ''Brändekättil'') var [[bergsman]] och [[bergsfogde]] i [[Falun]]. Namnet ''Brännekettil'' är av typen [[tillnamn]].Han är [[sigill]]vittne vid jordförsäljningar på [[Kopparberget]] 19 januari 1434 och 29 oktober 1437, då han hänger sitt ännu bevarade sigill under salubrevet – sigillet innehåller ett bomärke. 4 februari 1439 höll han som bergsfogde ting vid Kopparberget i Falun tillsammans med [[bergmästare]]n i Falun Hans Jönsson&lt;ref&gt;Dipl. Dalek. nr 87 (SMR 881)&lt;/ref&gt;. Han ägde ett flertal [[gruvtäkt]]er vid Kopparberget och rättigheterna till en [[hytta]] med tillhörande kvarnström. 12 april 1452 säljer han en rad strögods inklusive en hytta vid Kopparberget och detta är sista bevarade källan om honom.Han var enligt Boëthius&lt;ref&gt;Bertil Boëthius, ''Kopparbergslagen fram till 1570-talets genombrott. Uppkomst, medeltid, tidig vasatid'', Uppsala 1965.&lt;/ref&gt; bosatt i [[Varbo]] i [[Stora Kopparbergs socken]]. Hans dotter Margit var gift med [[Jeppe Hansson (Svinhuvud)]] i [[Risholn]], domare på Kopparberget olika år under perioden 1463 - 1481.Brännekettil omnämns som ägare till gården Bredsarvet eller Britsarvet utanför [[Falun]] – en gård som bland annat fungerat som sommarbostad för [[landshövding]]en [[Hans Järta]].==Referenser==&lt;references /&gt;{{STANDARDSORTERING:Hans Brännekettil}}[[Kategori:Medeltida personer i Sverige]][[Kategori:Män]][[Kategori:Avlidna 1400-talet]]