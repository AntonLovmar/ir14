'''Riksintresse''' är ett begrepp som kan avse ett område, plats eller enstaka objekt som är skyddade och anses viktiga ur en nationell synvinkel. Begreppet ''riksintresse'' används i [[Sverige]] och [[Finland]]&lt;ref&gt;http://www.ymparisto.fi/default.asp?contentid=157851&amp;lan=sv&lt;/ref&gt;. ==Riksintresse i Sverige==Riksintresse i Sverige är mark- eller vattenområden som långsiktigt ska skyddas mot åtgärder som påtagligt kan skada det värde som konstituerat riksintresset. Riksintressen skyddas enligt hushållningsbestämelserna i 3 och 4 kap i [[miljöbalken]]. Riksintressen hanteras först i samband med prövningar av [[myndighet]]er enligt ett antal uppräknade lagar, plan- och bygglagen, väglagen med flera, och gäller inte gentemot enskild.  I Sverige har [[Boverket]] det övergripande ansvaret vad gäller riksintressen.&lt;ref&gt;Se http://www.boverket.se/templates/Page.aspx?id=2615&amp;epslanguage=SV eller Boverkets regleringsbrev 2006&lt;/ref&gt;. Enligt en [[förordning]] är det ett antal centrala [[förvaltningsmyndighet]]er som har ansvaret att bedöma vilka mark- eller vattenområden som ska betraktas som riksintresse. Kommunerna ska sedan i sina [[översiktsplan]]er visa hur man ska ta tillvara riksitressena.Riksintressen i Sverige kan vara bland annat orörda naturtillgångar, kulturhistoriska miljöer, energiförsörjning och kommunikationer. I 4 kap finns även ett antal geografiska områden utpekade som riksintressen, till exempel hela [[Gotland]] och [[Öland]]. Riksintressen och innebörden av dessa preciseras i dialog mellan stat och kommun och redovisas i översiktsplanen. Riksintressen bevakas av [[länsstyrelsen]] och får inte skadas påtagligt av exempelvis nya byggprojekt.&lt;ref&gt;[http://planer.sbk.stockholm.se/SBKPlanTemplates/SBKVPlanDictionary____14.aspx#ABC Stockholms stadsbyggnadskontor]&lt;/ref&gt;==Typer==Inom samhällsplaneringen ska man till exempel se till att det blir en god [[hushållning]] med [[mark]] och [[vatten]]. Det finns därför riksintressen som exempelvis rör vägar, fiske, [[mineral|mineralresurser]] och [[vindkraft]]. Andra riksintressen berör [[naturvård]], rennäring, [[kulturmiljövård]] och [[friluftsliv]].{{se även|Riksintresse för kulturmiljövård}}== Se även == * [[Byggnadsminne]] * [[Kulturminne]] * [[Naturskydd]] * [[Energimyndigheten]] * [[Boverket]] * [[Länsstyrelsen]]==Referenser==&lt;references/&gt;{{samhällsstub}}[[Kategori:Samhällsplanering]][[de:Reichsinteresse]]