[[Fil:COA_family_sv_Boberg.svg|miniatyr|upright=0.7|Ätten Bobergs vapen]]'''Boberg''', konventionell benämning på svensk högfrälseätt grundad på att flera av ättens medlemmar själva använt binamnet Boberg. Släkten är känd sedan [[1100-talet]], den dog ut på manssidan redan före [[1350]]. Namnet kommer troligen av gården Boberga, [[Dingtuna socken]], [[Tuhundra härad]], i [[Västmanland]] vilken har ägts av åtminstone två generationer Boberg. Släkten har också ägt en gård i Viby i samma socken. [[Peder Månsson Utter]] framkastade hypotesen att binamnet skulle vara taget efter byn [[Boberg, Motala kommun|Boberg]] i [[Fornåsa församling|Fornåsa socken]] i [[Bobergs härad]] i nuvarande [[Motala kommun]], [[Östergötland]]. Ingen bevisning till stöd för Utters hypotes har dock kunnat hittas i medeltida källor.De tidigaste kända representanterna för släkten är två riddare som nämns i ett av kung [[Johan Sverkersson]] 1219 utfärdat brev, nämligen ''Mats'' och hans son ''Bengt Matsson''. Båda var då redan döda och ingen av dem kallades Boberg. Om Mats vet man att han varit tvungen att överlämna ett fiske i Småland som sakfallsgods till kung [[Knut Eriksson]]. Tre av Bengts söner levde 1219: ''Peter'', ''Lars'' och [[Sigtrygg Bengtsson (Boberg)]]. Släkten utdog på manssidan redan före 1350. Släkten hade betydande besittningar i [[Värmland]]. Vid arkeologiska utgrävningar av [[Saxholmens borg]] i [[Ölme]] har man hittat ett dräktspänne med ättens [[heraldik|vapenbild]] (en [[fransk lilja]] mellan två hjorthorn).==Se även==*[[Adel]][[Kategori:Släkter]]