[[Fil:Sallberg Från Södra bergen.JPG|miniatyr|Harald Sallberg: Från Södra bergen (1933), etsning]]'''Harald Arthur Sallberg''', född 8 oktober [[Konståret 1895|1895]] i [[Stockholm]], död [[Konståret 1963|1963]] på [[Kanarieöarna]], var en svensk konstnär och lärare. Främst ägnade han sig åt [[grafisk konst]].Harald Sahlberg var son till [[kusk]]en Carl Fredrik Sallberg och Augusta Larsdotter. Han studerade vid [[Konstfack|Tekniska Skolan]] i Stockholm och anställdes 1912 vid [[Konstakademien]]s Etsningsskola som tekniskt biträde och 1930 som assistent. Han var lärare i grafik vid [[Konstakademien]] från 1935, dess direktör 1955-59 och professor från 1954. Sallberg är han känd för sina sakligt återgivna [[etsning]]ar av stockholmsvyer, porträtt, landskap samt bilder från [[London]], vilka kännetecknas av linjesäkerhet och ofta poesi, samt för sina [[trägravyr]]er. Med trägravyrer illustrerade han [[Carl von Linné]]s ''Fyra skrifter'' och [[Vilhelm Moberg]]s roman [[Rid i natt!]].Det är kanske som stockholmsskildrare som Sallberg är mest känd. Som sådan började han redan år 1917-18 med två samlingar om vardera femtio etsningar kallade ''Från det gamla Stockholm''. Höjdpunkten av stockholmsskildringarna är några stora blad, framför allt ''Slussen'' (1926) och ''Från Södra bergen'' (1933). I bladet ''Utkant av staden'' (1927) har Sallberg fångat de trista hyreshusen vid [[Skanstull]] en vinterdag på ett finstämt sätt. Ibland kunde Sallbergs saklighet gå till överkant, som i bladet ''Stockholmsbild'' (1926).Sallberg var samtida med [[Axel Fridell]], men ägde inte dennes förmåga att fånga stämningar i sina grafiska blad. Sallbergs etsning ''Storkyrkan'' (1926) kan jämföras med Fridells ''Quai de Montebello I'' (1930). Båda konstnärerna har här avbildat stenkajer, men den senare har på ett helt annat sätt lyckats fånga stenkajens mystik.Harald Sallberg är bland annat representerad vid [[Nationalmuseum]], [[Göteborgs konstmuseum]], [[Prins Eugens Waldemarsudde]], [[Norrköpings Konstmuseum]], [[Uffizierna]] i Florens och museer i London, [[München]] och [[Philadelphia]]. Han var ledamot av [[Kungliga Akademien för de fria konsterna|Konstakademien]] och medlem av Etsareförbundet. År 1942 erhöll han Bonniers hundraårsjubileumspris och året därpå Konstnärsklubbens Karlbopris.==Bibliografi==*Harald Sallberg: ''Konstgrafiska metoder'', Bonniers, Stockholm 1927==Källor==*Karl Hultén: ''Harald Sallberg'', Bokkonst, Göteborg 1944, [[ISBN]] 99-0568112-4*Åke Meyerson: ''Harald Sallberg'', Folket i bild, Stockholm 1960*H Granvik, Nils Olsson och K G Lindeström (huvudred,): ''1895 års män i ord och bild - 1895-1945, Svenska Kulturförlaget, Malmö 1945, sid 746==Se även==*[[Konstnärskolonin i Vickleby]]{{STANDARDSORTERING:Sallberg, Harald}}[[Kategori:Svenska grafiker]][[Kategori:Män]][[Kategori:Födda 1895]][[Kategori:Avlidna 1963]]