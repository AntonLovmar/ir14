'''Ronnie Gardiner''', ''Ronald Gardiner'' , född [[25 juli]] [[1932]], är en amerikansk [[musiker]] och [[trummis]].Ronnie är en [[jazz]]trummis som spelat med de största inom jazzen, till exempel [[Dizzy Gillespie]], [[Benny Carter]], [[Gerry Mulligan]] och [[Dexter Gordon]]. Han har bott många år i [[Sverige]] och är här mest känd som trummis i [[Charlie Norman]] Trio under många år. Han har också spelat i band som det egna [[Tivolibandet]], det kritikerrosade [[Andreas Pettersson (gitarrist)|Andreas Pettersson Band]] och [[Sliding Hammers]].Ronnie Gardiner har numera ett eget rum uppkallat efter sig på [[Nalen]] i Stockholm där han är värd för levande jazzmusik varje vecka, han har också genom sina arrangemang och en egen stipendiefond gett unga jazztalanger en möjlighet att komma fram.==RGRM-metoden==Förutom sin musikaliska bana grundlade han 1980 [[RGRM-metoden]] som han själv ser som sitt stora livsverk. Då befann sig Ronnie Gardiner på Kanarieöarna för att framträda och det var i samband med denna vistelse som han av en händelse råkade se en ung man (Mikael Andersson) som hade varken armar eller ben och ändå utstrålade en enorm glädje. Detta fick Ronnie att tänka på vad han hade varit utan armar och ben att spela med. Ronnie ville nu använda sina kunskaper för att hjälpa andra. Vad trumspelande egentligen går ut på är att använda armar och ben i samverkan men oberoende av varandra. Till detta krävs också samtidigt en förmåga att läsa [[Notskrift|noter]] och följa en [[dirigent]]. Att spela trummor kräver ett stort samspel mellan hjärnans olika centra både vad gäller [[motorik]], läsning, [[koordination]], uthållighet, minne, rytmkänsla och kanske tal och sång.Ronnie läste mängder av medicinsk litteratur och samtalade med olika människor med intressen inom olika medicinska områden för att få bekräftelse och nya uppslag hur han kunde utforma en träningsmetod för någon patientgrupp och slutligen växte det fram ett koncept som var färdigt att prova på en patientgrupp med diagnostiserad hjärnskada.Sedan 1999 har intresset för RGRM-metoden ökat betydligt tack vare forskningsresultat från [[Karolinska Institutet]], Stockholms läns Strokeförening (SLSF) och [[Stockholms sjukhem]]. Det finns också ett samarbete med [[Sahlgrenska Universitetssjukhuset]] i Göteborg, Universitetssjukhuset i Lund och [[Arvid Carlsson]] Institutet i Göteborg.{{STANDARDSORTERING:Gardiner, Ronnie}}[[Kategori:Födda 1932]][[Kategori:Amerikanska jazztrummisar]][[Kategori:Män]][[Kategori:Levande personer]]