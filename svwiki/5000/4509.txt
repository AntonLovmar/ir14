'''George Albert Wells''', född [[22 maj]] [[1926]], [[författare]] och [[professor emeritus]] i [[tyska]] vid [[Birkbeck College]], [[University of London]]. Mest känd för att argumentera för att [[Jesus]] aldrig existerat som historisk person, utan är en heltigenom [[myt]]isk figur.G.A. Wells är före detta ordförande för Rationalist Press Association och har akademisk utbildning i tyska, filosofi och naturvetenskap. Han har undervisat i tyska vid London University sedan 1949 och har varit professor i tyska där sedan 1968.==Arbeten om den tidiga kristendomen==Wells menar att de tidigaste kristna skrifter som finns kvar, framför allt Paulus brev, inte uppvisar någon kunskap om de nytestamentliga evangeliernas berättelser om Jesus som en vandrande predikant som utförde mirakler och som levde och dog några decennier tidigare. De beskriver honom snarare som en mytisk person som hade existerat under oklara förhållanden någon gång i det förgångna. Wells drar därför slutsatsen att de tidigaste kristnas föreställning om Jesus inte baseras på en verklig historisk person utan är en myt som härletts från mystiska spekulationer grundade på den judiska visdomstraditionen. Enligt Wells är evangelietraditionen ett senare steg i utvecklandet av Jesusmyten där Jesusfiguren gavs en konkret historisk inramning och kompletterades efter hand mer fler och fler detaljer.I Wells senaste publikationer har han spekulerat i möjligheten att vissa element i evangelieberättelserna kan ha baserats på en historisk person från Palestina under det första århundradet. Men han står fast vid att denna tradition är åtskild från kristusmyten i Paulus brev och andra tidiga bibliska skrifter och att det handlar om två traditioner med olika ursprung. Wells drar slutsatsen att rekonstruktionen av denna historiska person från de skrifter som bevarats är en hopplös uppgift.Wells ståndpunkt att Jesus är en mytisk person har fått stöd från [[Earl Doherty ]]och en del andra icke-teologer. Bland disputerade teologer har den ej fått gehör och i stort sett ej heller från andra historiker.'''Böcker'''* [[The Jesus Myth]]* [[The Jesus of the early Christians]]* [[The plays of Grillparzer]]* [[Did Jesus exist]]?* [[Religious Postures]]* [[What's in a Name]]?* [[The Origin of Language]]* [[Goethe and the development of science, 1750-1900]]* [[Belief and Make Believe]]* [[Who Was Jesus]]?{{STANDARDSORTERING:Wells, George Albert}}[[Kategori:Födda 1926]][[Kategori:Engelska författare]][[Kategori:Brittiska professorer]][[Kategori:Män]][[Kategori:Levande personer]][[de:George Albert Wells]][[en:George Albert Wells]][[fi:George Albert Wells]][[fr:George Albert Wells]][[no:George Albert Wells]]