[[Fil:Bornsjon_skylt.jpg|miniatyr|Exempel på informationsskylt till ett vattenskyddsområde,&lt;br&gt;här  [[Bornsjön]] i [[Salem kommun]]]][[Fil:Östra Mälaren Vattenskyddsområde.jpg|miniatyr|Östra Mälaren Vattenskyddsområde.]]Ett '''vattenskyddsområde''' är i Sverige ett av [[länsstyrelse]] eller [[Sveriges kommuner|kommun]] inrättat geografiskt område till skydd för en vattenförekomst med betydelse för [[vattentäkt]], antingen för en existerande vattentäkt eller möjlig framtida vattentäkt. Inom vattenskyddsområdet gäller föreskrifter till skydd för vattnet så att det kan användas för vattentäkt under ett flergenerationsperspektiv. Det kan gälla restriktioner vad gäller schaktningsarbeten, bergvärme, spridning av gödsel och bekämpningsmedel m.m. Som grundregel gäller att hela tillrinningsområdet till vattenförekomsten bör utgöra vattenskyddsområde. Normalt inrättas ett brunnsområde, där endast vattenverksamhet får förekomma, samt en ''primär skyddszon'' och en ''sekundär skyddszon'' och vanligen också en ''tertiär skyddszon''. Olika zoner har olika stränga regler, baserat på att närmare belägna risker till vattenresursen normalt behöver strängare restriktioner, eftersom den naturliga barriärförmågan normalt minskar med minskat avstånd till vattenresursen.  För att överklaga ett vattenskyddsområde eller dess föreskrifter vänder man sig till [[Sveriges regering]]. I äldre tid kunde vattenskyddsområden upprättas av [[Vattendomstol]]en i samband med [[vattendom]] eller av kommunen. Många sådana områden, med omoderna föreskrifter, finns fortfarande kvar. Tillsyn sker normalt av den som inrättat vattenskyddsområdet. Om länsstyrelsen inrättat vattenskyddsområdet, kan kommun överta tillsynen om kommun så skriftligen begär detta, och länsstyrelsen bifaller begäran.I början av 1970-talet började vattenskyddsområdenas antal öka på allvar. För närvarande (2009) har ca 75 % av de kommunala dricksvattentäkterna vattenskyddsområde och vattenskyddsföreskrifter, och procent-talet ökar med några enheter per år. Vattenskyddsområde är sedan 2010 också en typisk åtgärd och krav på kommunerna enligt Vattenmyndigheternas s.k. Åtgärdsprogram.Vattenskyddsprocessen skall genomföras under samråd, men är ingen form av förhandling utan en verkställighet av redan fattade beslut. Formellt sker samråd endast mellan myndigheter, men fastighetsägare och innehavare av särskild rätt skall informeras och beredas tillfälle att yttra sig över förslaget. Vattenskyddsföreskrifterna som gäller inom vattenskyddsområdet ansluter normalt till miljöbalkens restriktionsnivå, och specificerar det som är outtalet i miljöbalken. Vattenskyddsföreskrifterna får inte läggas på en mildare nivå än miljöbalkens nivå, men kan göras strängare vid behov för att uppnå syftet. [[Naturvårdsverket]] har även givit ut allmänna råd AR 2003:16 (erätts med 2011:x under 2011) som gäller inom vattenskyddsområde, och som visar typiska restriktionsnivåer för vanliga riskkällor. De allmänna råden är Naturvårdsverkets uttolkning av miljöbalkens restriktionsnivå. Ersättning kan beviljas i miljödomstol om markanvändningen blivit avsevärt försvårad till följd av vattenskyddsföreskrifterna. En &quot;självrisk&quot; dras från ersättningen att motsvara de allmänna hänsynsreglerna i miljöbalken, vilka måste följas av alla på egen bekostnad. Ersättning är ännu relativt sällsynt, vilket kan tolkas som ett mått på medborgarnas skyldighet att värna miljön med egna resurser vid egen risk för påverkan. ==Se även== *[[Naturskydd]] *[[Länsstyrelsen]]*[[Östra Mälarens vattenskyddsområde]]==Litteratur==*[http://www.naturvardsverket.se/Documents/publikationer/620-0128-0.pdf Naturvårdsverket: ''Vattenskyddsområde, Handbok med allmänna råd''][[Kategori:Miljövård]][[Kategori:Vattenförsörjning]][[de:Wasserschutzgebiet]]