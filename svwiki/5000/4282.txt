'''Bertil Perrolf''', (ursprungligen Pettersson), född 10 maj [[1917]] i [[Solna]], [[Stockholms län]], död 2 december [[2004]], var en svensk [[radioman]].Bertil Perrolf, som anställdes vid [[Sveriges Radio|Radiotjänst]] [[1938]], tillhörde tillsammans med bland andra [[Sven Jerring]] de klassiska svenska radiorösterna. Han började som inspicient vid [[radioteatern]] och blev tidigt bekant med stora skådespelare som bl.a. [[Anders de Wahl]], [[Inga Tidblad]] och [[Georg Rydeberg]]. Med den sistnämnde gjorde han ett stort antal radioprogram genom åren.Det var på [[1940-talet]] som Perrolf började göra egna program, bland annat ''Lilla Varietén'' med [[Stig Järrel]] och [[Åke Söderblom]]. Han var producent för legendariska ''[[Frukostklubben]]'' med [[Sigge Fürst]] under 15 år. [[1957]] kom ''[[Skivor till kaffet]]'' som pågick i 1500 program fram till [[1993]]. Programmet direktsändes från olika arbetsplatser landet runt.Kännetecknande för Perrolf var hans målande och beskrivande bildspråk som gav lyssnarna en tydlig uppfattning om stämningen och hur det såg ut på platsen där han befann sig. Ett talande uttryck för denna förmåga var när han inledde &quot;Skivor till kaffet&quot; efter Tage Danielssons frånfälle med orden - ''Det är en grå himmel ute, regnet faller och Tage Danielsson är död'' -. Han hade ett nära samarbete med [[Evert Taube]] och gjorde en mängd radioserier och intervjuer med honom. Klassiskt är mötet mellan Evert Taube och [[Karl Gerhard]] som Perrolf efter mycket övertalning lyckades förena i ett gemensamt underhållningsprogram. Perrolf gjorde även det årligen återkommande ''[[Julöppet från Visby]]'' fram till [[1999]]. Hans självbiografi heter passande nog ''Sidor till kaffet''.{{STANDARDSORTERING:Perrolf, Bertil}}[[Kategori:Svenska radioprogramledare]][[Kategori:Män]][[Kategori:Födda 1917]][[Kategori:Avlidna 2004]][[Kategori:Sommarvärdar 1968]][[Kategori:Sommarvärdar 1969]][[Kategori:Sommarvärdar 1970]][[no:Bertil Perrolf]]