'''Svenska Tobaks AB''' (STA) var ett svenskt bolag, grundat 1915 i [[Stockholm]] som ''AB Svenska Tobaksmonopolet'', även känt under benämningen ''Tobaksbolaget''. [[Bolag]]et ägdes av [[Sveriges statsskick|svenska staten]] och hade som syfte att tillverka vissa [[tobak]]sprodukter och att idka partiförsäljning i tobak. Bolaget var svenska statens femte [[Tobaksmonopol i Sverige|tobaksmonopol]], de fyra tidigare monopolen hade funnits på 1600-talet. När [[monopol]]et hävdes 1961 ombildades företaget till ''Svenska Tobaks AB''. 1992 slogs verksamheten samman med [[Swedish Match AB]].== Historia ==''AB Svenska Tobaksmonopolet'' bildades 1915 efter riksdagsbeslut året innan om tobaksmonopol. Bakgrunden var att staten var i behov av pengar för bl.a. finansiering av den nya [[pensionskassan]] samt utbyggnad av svenska försvaret. Införandet av monopolet ledde till att samtliga svenska tobakstillverkare förstatligades. Tobaksmonopolets huvudkontor och fabrik förlades till en nybyggnad på [[Södermalm]] i [[Stockholm]], ritad av bland andra [[Ivar Tengbom]]. I kvarteret har idag Swedish Match sitt huvudkontor, medan tillverkningen av tobaksvaror lades ned redan 1965.När monopolet avseende import och försäljning av tobak hävdes 1961 ombildades Svenska Tobaksmonopolet till ''Svenska Tobaks AB''. 1967 försvann även det statliga tillverkningsmonopolet, vilket ledde till hårdare konkurrens med rationalisering av produktion och distribution som följd. Under 1960-talet kom fabriker i Stockholm, [[Södertälje]], [[Gävle]] och [[Nässjö]] att läggas ned varefter produktionen koncentrerades till [[Malmö]], [[Göteborg]], [[Härnösand]] och [[Arvika]]. Nu började istället en expansion utanför hemmamarknaden med omfattande export och utländska företagsköp. 1970 överfördes Svenska Tobaks AB tillsammans med flera andra statligt ägda företag till det nybildade [[holdingbolag]]et [[Statsföretag AB]] (namnändrat till Procordia AB 1985). Företagsförvärven, främst av konsumentvaruföretag, fortsatte. I slutet av 1970-talet var Svenska Tobaks årsomsättning 1,2 miljarder och antalet anställda 3200. Den tobaksrelaterade verksamheten stod för över 80% av totalomsättningen. I koncernen ingick även dotterbolag såsom livsmedelsbolagen ''[[Ekströms Livsmedelsprodukter AB]]'' och ''[[AB Hugo Östberg]]''. Bland utländska dotterbolag kan det holländska tobaksbolaget ''Elisabeth Bas B.V.'' nämnas. 1985 förvärvades också amerikanska ''The Pinkerton Tobacco Company'' och 1989 den holländska cigarrtillverkaren ''Willem II''.1992 förvärvade Procordia [[tändstickor|tändsticks]]- och [[tändare|tändar]]tillverkaren Swedish Match, som införlivades i affärsområdet Procordia United Brands. Swedish Match kom där att utgöra moderbolag i en underkoncern i vilken även bland annat Svenska Tobaks verksamhet samlades.==Verkställande direktörer==Följande personer var [[verkställande direktör]]er för företaget&lt;ref&gt;{{webbref |url=http://www.swedishmatch.com/sv/Vart-foretag/Foretagshistorik/AB-Svenska-tobaksmonopolet/ |titel=AB Svenska Tobaksmonopolet |utgivare=Swedish Match |hämtdatum=22 oktober 2011}}&lt;/ref&gt;:*1915-1929: [[Oscar Wallenberg (1872–1939)|Oscar Wallenberg]]*1929-1939: [[Gustaf Åkerlindh]]*1939-1951: [[Per-Olof Westerberg]]*1951-1957: [[Elam Tunhammar]]*1957-1970: [[Olof Söderström]]*1970-1975: [[Karl Wärnberg]]*1975-1980: [[Sven G. Andrén]]*1980-1983: [[Nils-Erik Hedlund]]*1983-1996: [[Klaus Unger]]==Källor==&lt;references/&gt;[[Kategori:Ej längre existerande svenska företag med statligt ägande]][[Kategori:Svenska tobaksföretag]][[Kategori:Företag bildade 1915]][[Kategori:Företag upplösta 1992]]