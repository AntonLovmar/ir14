'''Sparre''' kan avse flera medeltida ätter utan inbördes släktskap. Den mest namnkunniga och den enda idag fortlevande [[Sparre (adel)|ätten Sparre]] härstammar från Sigge Larsson (Sparre), en väpnare som dog  [[1442]] eller [[1443]]. Släktnamnet Sparre användes från omkring [[1580]] och ätten introducerades [[1625]] på [[Riddarhuset]] som [[Sparre af Rossvik]]. En gren upphöjdes i [[friherre|friherrlig]] värdighet [[1647]] under namnet [[Sparre (adel)|Sparre]]. Mellan [[1719]] och [[1833]] upphöjdes fem grenar av ätten i [[greve|grevlig]] värdighet, bland annat [[Sparre af Sundby]], [[Sparre af Söfdeborg]] och [[Bengt Sparre (militär)|Franc-Sparre]]. Idag fortlever [[Sparre af Söfdeborg]], en friherrlig gren och en obetitlad gren. Ättens vapen är en [[Sparre (heraldik)|sparre]] av guld i blå fält.Det finns ytterligare ett antal medeltida frälseätter som bar samma typ av vapen och därför av eftervärlden givits namnet Sparre. Dessa släkter var alla utslocknade vid 1600-talets början.Nedanstående tre släkter, samt sannolikt även den fjärde, förde en röd sparre på guld:* [[Sparre av Tofta]]* [[Sparre av Vik]]* [[Sparre av Hjulsta och Ängsö]]* [[Sparre av Fyllingarum]] i Östergötland.Andra släkter med liknande vapen var:* [[Sparre av Aspnäs]] i Uppland förde en sparre i guld med röd bakgrund.* [[Sparre av Ellinge]] från Skåne, senare i Uppland, förde två blå sparrar på silver.En sparre fördes till exempel även av ätterna [[Kärling]] och [[Pipa]], vilka genom olika släktrelationer kan knytas till [[Sparre av Hjulsta och Ängsö]] samt många personer vars släktskap med andra sparreätter inte kan påvisas. Ett flertal ätter förde sparren tillsammans med andra bilder i skölden.[[Kategori:Svenska adelsätter]][[Kategori:Medeltida svenska ätter]]