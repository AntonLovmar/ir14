[[Fil:Claes Grill Svenska industriens män.jpg|miniatyr|Claes Grill. Denna litografi är felvänd då Claes Grill alltid blev porträtterad i profil åt vänster eftersom han hade en skada på ena ansiktshalvan och var enögd.&lt;ref name=SFJ&gt;Svenska Familj-Journalen (1879) ''[http://runeberg.org/famijour/1879/0329.html Ett fosterländskt Bildergalleri: Claes Grill]'' Band 18, sid: 325&lt;/ref&gt;]]'''Claes [[Grill (släkt)|Grill]]''' (''Klas Grill''), född i [[Stockholm]] [[19 april]] [[1705]], död [[6 november]] [[1767]] köpman och bruksidkare. Son till köpmannen [[Abraham Grill]] och Helena Wittmark.Claes Grill valde samma yrkesbana som sin far, och anställdes vid sjutton års ålder på dennes kontor. Efter faderns död [[1725]] tog Grill tillsamman med farbrodern [[Carlos Grill]] (med vilkens dotter, den för sin skönhet ryktbara [[Anna Johanna Grill]], han 1737 gifte sig med) över rörelsen. Denna utvecklades sedermera till den högt ansedda firman &quot;Carlos &amp; Claës Grill&quot;, Sveriges största handelshus. Claes Grill kom efter Carlos Grills död [[1736]] att ensam förestå firman till [[1747]], då hans halvbror [[Johan Abraham Grill]] inträdde som kompanjon. Det Grillska handelshuset stod vid denna tid, både ut- och inrikes, högt anseende. Man bedrev direkt handel med Ostindien med egna fartyg, var delägare i en stor segelduks- och linnefabrik samt glasbruk i Stockholm, byggde på sitt varv fartyg även för utländsk räkning och drev stor bankirrörelse. Genom inköp kom Claes Grill även att bli ägare till en rad bruk; 1748 [[Söderfors]], 1750 [[Österbybruk|Österby]] och 1753 [[Iggesund]]s bruk. 1764 köptes även det [[Torstensonska palatset]] (nu [[Arvfurstens palats]] vid [[Gustaf Adolfs torg, Stockholm|Gustaf Adolfs torg]]) i [[Stockholm]]. Vid sina industriella företag sysselsatte Grill årligen mer än 4 000 personer. Claes Grill kom genom sin förmögenhet även att bidra till olika välgörenhetprojekt. Bland annat understödde han ekonomiskt flera unga vetenskapsmän och naturforskare, gav [[Kungliga Vetenskapsakademien]] (vars grundande han även bidragit till) ett räntefritt lån 1748 för uppförandet av ett [[observatorium]], skänkte en betydande summa till [[Danviks hospital]] och räddade rikets och bankens kredit år 1747 genom att till det fulla värdet uppköpa bankens sedlar, som fallit i kurs. Naturligtvis blev han även belönad för sina medborgerliga förtjänster, och insattes bland annat som fullmäktige i riksbanken 1748, en position han kom att inneha fram till 1756. Vidare invaldes Grill som en av Vetenskapsakademins första ledamöter 1740 och utnämndes av kungen till [[kommersråd]]. Claes Grill kom också att satsa kapital i det [[Svenska Ostindiska kompaniet]], och bedrev genom detta livlig handel. År [[1753]] valdes han till en av kompaniets direktörer. 1755 var han ev av initiativtagarna till grundandet av [[Bruksakademien]].Åren 1748-1750 var Claes Grill ledamot av borgarståndet och slöt sig i politiken till [[hattpartiet]], och var där en av delägarna i det ryktbara [[växelkontoret]]. När [[mösspartiet]] vid 1765 års riksdag kom till makten blev Grill tillsammans med växelkontorets övriga medlemmar anklagade för egennyttigt och svikligt förfarande vid handhavande av kontorets affärer. Grill och halvbrodern, Johan Abraham Grill dömdes av ständernas justitiedeputation 1765 till böter, och 1766 ålades bröderna Grill en återbetalningsskyldighet av fem tunnor guld. Efter att hattarna kommit tillbaka till makten året därpå drogs skadeersättningsbeloppet tillbaka. Då hade Grill emellertid under tiden hunnit dö, närmare bestämt död 6 november 1767.==Se även==* [[Svindersvik]], Claes Grills [[sommarnöje]] utanför Stockholm.==Referenser=====Noter===&lt;references/&gt;===Källor===*{{SBH|url=http://runeberg.org/sbh/a0402.html|artikel=Grill, Klas}}* Svensk uppslagsbok, Malmö 1932{{STANDARDSORTERING:Grill, Claes}}[[Kategori:Personer inom Sveriges näringsliv]][[Kategori:LVA]][[Kategori:Födda 1705]][[Kategori:Avlidna 1767]][[Kategori:Personer under frihetstiden]][[Kategori:Män]][[Kategori:Grill]]