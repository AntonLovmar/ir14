'''Fridlysning''' är en metod som används för att skydda växt- och djurarter som riskerar att [[Nationellt utdöd|försvinna]] eller på annat sätt hotas. Fridlysning kan ske från regional och ända upp till internationell nivå. I Sverige har [[Statens naturvårdsverk]] fridlyst 300 arter på riksnivå, men också på länsnivå, till exempel [[idegran]] i tio län och [[fältsippa]] i fyra län.== Omvänd fridlysning ==För vilda [[däggdjur]] och [[fåglar]] gäller i [[Sverige]] en så kallad ''omvänd fridlysning''. Alla vilda [[fåglar]] och [[däggdjur]] (inklusive [[fladdermöss]]) är fredade enligt [[jaktlagen]] (SFS 1987:259) och [[jaktförordningen]] (SFS 1987:905), med undantag för vissa möjligheter till [[skyddsjakt]] och för att det under vissa tider på året råder jakttid för en del arter. Det är därmed inte tillåtet att fånga, skada, döda eller ta hem fåglar eller fladdermöss, [[igelkottar]] eller andra däggdjur. Det är inte heller tillåtet att samla in fågelägg eller att skada bon. Dessutom är alla vilda arter av [[grodor]], [[ödlor]] och [[ormar]] sedan 1 januari 2000 fridlysta i hela landet. Sedan tidigare är även alla [[Groddjur|grod-]] och [[kräldjur]] i [[Danmark]] och [[Norge]] fridlysta. [[Huggorm]]en är liksom övriga ormar fridlyst, men om den påträffas på tomtmark får den infångas och flyttas. Om det inte är möjligt att fånga ormen och någon annan lämplig lösning inte finns får den dödas.De vanligaste arterna ([[kopparödla]], [[mindre vattensalamander]], [[skogsödla]], [[vanlig groda]], [[vanlig padda]] och [[åkergroda]]) får tas upp och studeras om den inte flyttas från platsen och ska snarast sättas tillbaka där de infångades. Det är också tillåtet att samla in [[Rom (ägg)|rom]] och [[yngel]] i begränsad omfattning och förvara dessa för studier av utvecklingen. När ynglen har utvecklats till vuxna djur ska de snarast sättas tillbaka på den plats som de samlades in på.== Se även ==* [[Lista över fridlysta djur i Sverige]]* [[Lista över fridlysta växter i Sverige]]* [[Naturskydd]]* [[Länsstyrelsen]][[Kategori:Miljövård]][[Kategori:Naturskydd]][[fr:Espèce protégée]][[hu:Védett faj]][[oc:Espècia protegida]][[fi:Rauhoitettu laji]]