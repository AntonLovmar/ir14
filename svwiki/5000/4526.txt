'''''Sagan om Karl-Bertil Jonssons julafton''''' eller oftare bara ''Karl-Bertil Jonssons julafton'' är en berättelse av [[Tage Danielsson]] i [[Sagor för barn över 18 år]], utgiven på [[Wahlström &amp; Widstrand]] 1964. 1975 gjordes en [[animerad film]], tecknad av [[Per Åhlin]]. Filmen har visats varje [[julafton]] sedan dess i [[Sveriges Television]]. Musiken är skriven av [[Gunnar Svensson]]. Berättelsen ligger till grund för operasagan ''[[Snäll rebell]]'' som uppfördes första gången 2004.== Handling ==Den fjortonårige Karl-Bertil, som är en stor beundrare av [[Robin Hood]], tar på sig sin fars något för stora [[tomtekläder]] och delar ut rika människors julklappar i slumkvarteren. Dessa gåvor är paket som han har smusslat undan under sitt feriearbete på postens paketavdelning, och vilkas adressaters inkomster han kontrollerat i [[taxeringskalender]]n. Hans far, som är varuhuschef, blir upprörd över sonens brottsliga tilltag, men det visar sig att de rika som berövats sina julpaket mest är glada över att slippa dem.== Tillkomst ==Idén att låta Tage Danielsson göra en julsaga som kunde sändas i TV kom från Sveriges Radio-TV:s sida. Danielsson hade skrivit sagan om Karl-Bertil Jonsson flera år innan och berättelsen brukade förlaget skicka ut som en julhälsning. Danielsson fick uppdraget i februari 1975, kontaktade tecknaren [[Per Åhlin]] för att göra berättelsen till en tecknad film som skulle sändas på julen 1975. Åhlin inspirerades bland annat av [[Winsor McCay]]s tecknade serie [[Lilla Nemo]]. För att spara tid ritade man de tecknade figurernas konturer med spritpenna istället för vanlig tusch men när teckningarna skulle filmas hade spritfärgen lösts upp och teckningarna fastnat i varandra. Detta gjorde att arbetet försenades och när filmen hade premiär på julafton 1975 var det en slarvigt tecknad version som visades. Efter julen gjordes en förbättrad version som har visats därefter.&lt;ref&gt;{{tidningsref |författare=Malmberg, Johan |rubrik=Grattis! Karl-Bertil Jonsson |tidning=[[Hallands Nyheter]] |datum=24 december 2005 |sid=30}}&lt;/ref&gt;Filmen visas i norsk TV varje år och den visas då och då i dansk TV.&lt;ref&gt;{{tidningsref |författare=Åkesson, Eva |rubrik=Karl-Bertil har blivit tradition |tidning=[[Göteborgs-Posten]] |datum=24 december 2002 |sid=55}}&lt;/ref&gt; Filmen finns också i två engelska versioner. I den ena är det Danielsson själv som läser alla roller, i den andra är det [[Bernard Cribbins]] som läser alla roller.&lt;ref&gt;{{tidningsref |författare=Hansson, Anders |rubrik=70-talist som inte räds en kapitalist |tidning=[[Göteborgs-Posten]] |datum=22 december 1995 |sid=10}}&lt;/ref&gt;== Roller ===== Karl-Bertil Jonsson ===Den rödhårige och fräknige Karl-Bertil är en stor beundrare av [[Robin Hood]] och arbetar extra på [[Posten]]. === Tyko Jonsson ===Varuhusdirektör Tyko Jonsson är Karl-Bertils far. Tyko är stor och tjock och har rödbrusig ansiktsfärg. Han är inte bara chef för sitt varuhus utan också uppenbart för sin familj där arbetsuppgifterna är fördelade enligt en traditionell [[patriarkat|patriarkalisk]] [[könsroll]]smodell. Han har god inkomst och finns med i [[taxeringskalender]]n på listan över de högavlönade personer av vilkas julklappar Karl-Bertil tar för att ge till de fattiga. För sina goda inkomster måste han arbeta hårt och hemma blir han uppassad av sin hustru, barnens ömma moder. I sin uppfostringsstil är han hård men försöker även vara rättvis. När Karl-Bertils brott uppdagas låter Tyko honom inte komma undan men utsätter även sig själv för det pinsamma som ligger i att besöka alla stöldoffren och låta sonen tala om den hemska sanningen för dem. På det viset får han också uppleva sonens rehabilitering när ingen av de bestulna är ledsen över det inträffade utan snarast glad för att ha sluppit allehanda meningslösa julklappar.I den engelska versionen av filmen från [[1987]] har Tyko Jonsson fått namnet Charles Jonsson.=== Byrådirektör H.K. Bergdahl ===H.K. Bergdahl berövas en tändstickstavla föreställande [[Bodens fästning]].Utbrast den bevingade frasen &quot;Det var förbanne mig det finaste jag hört sedan jag konfirmerades! -Vill du ha ett fikon?&quot;== Kuriosa =={{kuriosa|datum=2010-12}} Till det yttre påminner den tecknade Karl-Bertil om en ung Tage Danielsson, men enligt tecknaren Per Åhlin är alla figurer – från varuhuschef Tyko Jonsson, byrådirektör H.K. Bergdahl till Karl-Bertil – påhittade. Tage har heller inte alls samma slags familjebakgrund som Karl-Bertil. Åhlin har dessutom sagt att de tecknade figurerna liknar honom och hans kompisar på 1930-40-talet.&lt;ref&gt;{{tidningsref |rubrik=Karl-Bertil Jonson fyller 30 år i tv-rutan |tidning=[[Metro (tidning)|Metro]] |datum=22 december 2005}}&lt;/ref&gt;Filmen innehåller ett antal [[anakronism]]er, alternativt omedvetna felplaceringar av detaljer. Några visuella detaljer i filmen tyder på att historien ska ha utspelat sig under [[andra världskriget]]: bilden på [[En svensk tiger]], [[gengas]]aggregaten på bilarna och [[nazism|nazistflaggorna]] i julgransdekorationerna (minst en [[svastika]] kan även ses hänga i ett slags flaggband efter den taxi Tyko hyr åt sig själv och Karl-Bertil till deras reprimandstripp). Taxeringskalendern som Karl-Bertil använder för att kontrollera folks årsinkomst är från 1942. Det nämns även att Karl-Bertil studerar i läroverket, en benämning som avskaffades i och med grundskolans införande 1962. Å andra sidan pekar andra detaljer på att historien utspelas senare: Sartres självbiografi utkom först 1964 och julsångerna som strömmar ur TV:n kan vara ett avsnitt av ''[[Nygammalt]]'' med [[Bosse Larsson]] som hade premiär först 1971. TV-apparater infann sig inte i de svenska hemmen förrän sent på [[1950-talet]].En annan aspekt i sammanhanget är att Karl-Bertil är väldigt oförsiktig med glaspaketen han sorterar i början av historien. Det har diskuterats om detta är en medveten plantering av att Karl-Bertil har en annorlunda syn på annans egendom, om det är en set-up till varför han sedan stjäl diverse paket utan att nämnvärt reflektera angående äganderätten. Mer troligt är dock att det är en satirisk kommentar till att posttjänstemän ibland är oförsiktiga med de paket de ska handha.Den svartvita filmen som Tyko Jonsson sitter och tittar på är ''[[Lilla helgonet (film, 1944)|Lilla helgonet]]'' (1944), där [[Åke Söderblom]], [[Thor Modéen]] och [[Marguerite Viby]] uppträder.Julsången som Karl-Bertil sjunger, &quot;[[Nu så kommer julen]]&quot;, är från en dikt av [[Zacharias Topelius]]. I filmen sjungs (men inte i tonsättningen av [[Jean Sibelius]]) de fyra första raderna av den första av diktens tre strofer. Första strofen avslutas med dessa rader, som inte är med i filmen: &lt;br /&gt;{{citat|...och i högtidskläder dansar barnen in.&lt;br /&gt;Ljusen och lanternan glimma högt kring dem,&lt;br /&gt;som den klara stjärnan över Betlehem.}}I december 2002 fanns Karl-Bertil på postens [[julfrimärke]]n. Samtidigt var det strykande åtgång på de original[[filmcell]]er ur filmen som såldes på [[Seriegalleriet]] i Stockholm för mellan 1800 och 2800 kronor.På den engelska DVD-utgåvan från 2004 saknas scenen med gatflickan Beda Larsson som trycker den randiga sidenslips hon fått i julklapp mot sin [[barm]].Filmen släpptes på [[dvd]] i [[Sverige]] den 23 november år 2011.En något smädande karikatyr av Karl-Bertil har en roll i den tecknade serien ''[[Myggan (TV-serie)|Myggan]]'', producerad av [[Kanal 5]], där Karl-Bertil framställs under sitt vuxna liv som taxichaufför i Stockholm med grava [[narkotika]]problem.== Röster ==* [[Tage Danielsson]] - Berättare* [[Per Andrén]] - Karl-Bertil Jonsson* [[Toivo Pawlo]] - Tyko Jonsson, Karl-Bertils stränge fader* [[Marianne Stjernqvist]] - Karl-Bertils ömma moder* [[Åke Fridell]] - Byrådirektör H.K Bergdahl* [[Catrin Westerlund]] - Fru Bergdahl== Filmmusik ==* [[Gunnar Svensson]] (kompositör)* [[Arne Domnérus]] (musiker)* [[Sture Åkerberg]] (musiker)== Referenser ==&lt;references/&gt;== Externa länkar =={{wikiquote}}[[Kategori:Julfilmer]][[Kategori:AB Svenska Ord]][[Kategori:Svenska animerade filmer]][[Kategori:Svenska familjefilmer]][[Kategori:Jul i Sverige]][[da:Eventyret om Karl-Bertil Jonssons juleaften]][[en:Sagan om Karl-Bertil Jonssons julafton]][[no:Karl-Bertil Jonssons jul]]