: ''Den här artikeln handlar om viss typ av student vid universitet. Se också [[överliggare (olika betydelser)]]''.----[[Fil:Sam ask.jpg|miniatyr|Sam Ask (1878-1937) – en lundensisk överliggare]]En '''överliggare''' är en [[student]] som ligger vid [[universitet]] betydligt längre än vad som  anses vara normalt. Åtminstone i äldre tid var det vanligt att överliggaren klarade någon eller få tentamina och aldrig tog någon form av [[akademisk examen]].En känd överliggare vid [[Uppsala universitet]] var [[Herman Baumbach]] (1857-1931) som tillhörde [[Västgöta nation, Uppsala|Västgöta nation]] från 1876 till sin död 55 år senare. Efter 84 terminer blev han 1918 [[fil. kand.]] i latin, tyska och engelska. En annan uppsaliensare var [[Sven Ruthberg]] (1903-1982) av [[Smålands nation, Uppsala|Smålands nation]], inskriven 1922 till sin död 1982, i 121 terminer, från 1969 hedersledamot i sin nation. Han läste [[astronomi]], men tog aldrig någon examen utan försörjde sig sedermera som [[teatralisk]] turistguide i Uppsala – själv använde han yrkestiteln &quot;[[ciceron]]&quot;  – och var legendarisk som detta turistmål i sig.I [[Lund]] är den mest kände och legendomspunne överliggaren [[Sam Ask]] (1878-1937), som var inskriven i [[Skånska nationen, Lund|Skånska nationen]] vid  [[Lunds universitet]] 1896-1909, men närvarande i student-Lund en betydligt längre tid. Under denna tid påstås han ha tagit en enda [[tentamen]]; istället tillbringade han en stor del av sin tid med att å [[Studentnation|nation]]en läsa ''[[Nordisk Familjebok]]'' från A till Ö. Det är dock obekant hur långt han kom. Han är den enda levande människa som avbildats på en [[Lundakarnevalen|karneval]]saffisch i Lund, vilket inträffade 1912.En annan legendarisk överliggare låg också i Lund. Han var &quot;Den Siste Atenaren&quot;, men föddes som [[Otto Steiman]] (1886-1960). Inskriven vid universitetet 1913-1960 fick han sitt namn av att tillbringa nästan hela sin tid på etablissemanget ''[[Athen (studentlokal)|Ateneum]]''. Under sina 94 terminer tenterade han ett betyg historia (ungefär motsvarande en termin) och inget annat.&lt;ref&gt;[http://www.af.lu.se/studentguiden/senc1.html &quot;Studentencyklopedien&quot; i ''Studentguiden 2003-2004'']&lt;/ref&gt;I det tyska studentspråket används för överliggare vanligen ''Bummelstudent'' eller ''bemoostes Haupt'', &quot;mossbelupet huvud&quot;, och i franskan ''fruit sec'', &quot;torr frukt&quot;.==Se även==*[[Prokrastinering]]==Källor==* Thord Bonde (O. Svahn), ''Våra öfverliggare. Akademiska studier'' (1885) * ''[[Nordisk Familjebok]]''* Å Pontén, &quot;Studentöverliggare i Uppsala&quot;. I årsboken ''Uppland'' 1954, s. 47 till och med 69.==Noter==&lt;references/&gt;[[Kategori:Academica]][[el:Αιώνιος φοιτητής]][[en:Perpetual student]][[fi:Ikuinen opiskelija]][[de:Bummelstudent]]