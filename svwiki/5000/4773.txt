'''Sten Bengtsson ([[Bielke]])''', [[riddare]], [[lagman]] och [[marsk]]. Född cirka [[1343]], död [[20 juli]] [[1408]], son till [[Bengt Turesson (Bielke)]] och [[Ingeborg Magnusdotter (Ulvåsaätten)]].Han nämns tidigast 1364, som [[riddare]] vid kung [[Albrekt av Mecklenburg|Albrekts]] kröning i februari 1365. Han var, jämte farbrodern [[Nils Turesson (Bielke)]], kung Albrekts anhängare och stod i de avgörande striderna 1371 på dennes sida, men anslöt sig sedan till det aristokratiska oppositionspartiet. Han nämns som [[riksråd]] från 1374, som [[marsk]] 1374-87, som [[häradshövding]] i [[Simtuna härad]] och [[lagman]] I Uppland 1379 och häradshövding i [[Åsunda härad]] 1384.[[Bo Jonsson (Grip)]] utsåg Sten Bengtsson till en av dess tio testamentsexekutorer. Efter Bo Jonssons död 1386 var han [[hövitsman]] på [[Nyköpingshus]]. Under åren 1388-89 tog han verksam del i [[drottning Margareta]]s inkallande och kung Albrekts avsättning, samt var från början en av drottningens betrodde män, då han 1390 kallas drottningens [[hövitsman]] på Almarnestäket. Han var under de följande åren säkerligen ett av de säkraste stöden för hennes välde i Sverige, och var 1406 [[lagman]] på [[Öland]]. Sten Bengtsson innehade den gamla släktgården Kråkerum i [[Mönsterås]], och Ridö i Barkarö som han 1399 1/2 köpte av [[Karl Ulfsson (Sparre av Tofta)]]. han ägde även Marieborg i Östra Eneby, och Hästholmen i Västra Tollstad (E) som han bekom genom hustrun [[Katarina Holmgersdotter (Ulv)|Katarina Holmgersdotter]], samt jord även i Västmanland och på Öland. Bebodde tidtals i [[Kråkerum]]. Han verkar under senare delen av sitt liv i regel ha vistats på Marieborg, där han också avled. Såsom bosatt i närheten av Enköping intresserade han sig för staden och gjorde 1406 en donation till därvarande skola. Mot Vadstena kloster visade han stor frikostighet, varför han ägnades en minnesruna i klostrets diarium, vid sin begravning där.Gift [[1371]] på [[Adelsö]] med [[Katarina Holmgersdotter (Ulv)]], med vilken han fick sonen [[Ture Stensson (Bielke)|Ture]].== Källor ==* [[Svensk uppslagsbok]]. Malmö 1939{{Successionsbox|  företrädare = [[Karl Ulfsson (Sparre av Tofta)|Karl Ulfsson]]|        titel = [[Marsk|Sveriges marsk]]|           år = 1374–1387| efterträdare = [[Karl Knutsson (Bonde)|Karl Knutsson]]}}{{STANDARDSORTERING:Sten Bengtsson}}[[Kategori:Ätten Bielke]][[Kategori:Lagmän i Uppland]][[Kategori:Svenska marskar]][[Kategori:Svenska riddare]][[Kategori:Svenska riksråd]][[Kategori:Män]][[Kategori:Födda 1343]][[Kategori:Avlidna 1408]]