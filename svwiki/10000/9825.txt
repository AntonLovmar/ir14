'''Lappförsamling''' är en historisk benämning på icke-territoriella [[församling]]ar för den [[samer|samiska]] befolkningen inom [[Jämtlands län|Jämtlands]] och [[Dalarnas län|Kopparbergs län]]. Dess medlemmar räknades förr inte till någon särskild [[socken]], varför [[staten]] tog ansvar för deras [[fattigvård]] och liknande. Den präst som ansvarade för lappförsamlingarna kallades för ''pastor lapponum'', lapparnas herde.Den första lappförsamlingen var [[Föllinge]], som bildades [[1746]] genom utbrytning ur [[Åsele]] församling, som då  områdesmässigt omfattade hela [[Åsele lappmark]] men i personellt hänseende också samerna i norra [[Jämtland]]. Ur Föllinge lappförsamling utbröts därefter [[Undersåker]]s lappförsamling på 1750-talet, ur vilken [[Hede, Härjedalens kommun|Hede]] lappförsamling i sin tur utbröts [[1768]]. [[Frostviken]]s lappförsamling bildades [[1842]] genom utbrytning ur Föllinge lappförsamling, som därefter fick det nya namnet [[Hotagen]]s lappförsamling. År [[1925]] fick Hede lappförsamling det nya namnet [[Tännäs]] lappförsamling och kom även att omfatta samerna i [[Idre]] i norra Dalarna. [[1930]] fanns i Frostvikens lappförsamling 147, i Hotagen 158, i Undersåker 217 och i Tännäs 200 personer – totalt 722 personer.I [[Västerbottens län|Västerbottens]] och [[Norrbottens län]] fanns inga lappmarksförsamlingar. Där var samerna integrerade i de vanliga socknarna.Att Jämtlandssamerna stod utanför socknarna innebar att de inte hade samma möjligheter att påverka som andra medborgare. Enligt [[1862]] års kommunalförordning krävdes det att man var [[mantalsskrivning|mantalsskriven]] i en [[kommun]] för att besöka kommunalstämmor och delta i [[allmänna val]] till [[landsting]] och [[riksdag]]. Sedan detta uppmärksammats i samband med införandet av [[allmän rösträtt]] bestämdes [[1927]] att lappmarksförsamlingarnas invånare skulle mantalsskrivas i de [[kommun]]er där de var bosatta. Lappförsamlingarna upplöstes dock inte förrän 1942, då medlemmarna också blev kyrkobokförda i den territoriella församling där de var mantalsskrivna.== Källor ==*{{bokref |redaktör=Edlund Lars-Erik, Frängsmyr Tore |titel=Norrländsk uppslagsbok: ett uppslagsverk på vetenskaplig grund om den norrländska regionen. Bd 3, [Lapp-Reens] |år=1995 |sid=2 |utgivare=Norrlands univ.-förl.|utgivningsort=Umeå |språk=swe |isbn=91-972484-1-X (inb.) |libris=1610873}}*{{bokref |efternamn=Sjölin |förnamn=Rolf |titel=Samer och samefrågor i svensk politik: en studie i ickemakt|år=1981 |sid=49–50 |utgivare=[Förf.] |utgivningsort=[Göteborg] |språk=swe |isbn=91-7504-027-1 |libris=270124}}[[Kategori:Historiska församlingar i Sverige]][[Kategori:Samisk historia]]