'''Sionstoner''' var [[Evangeliska Fosterlandsstiftelsen|Evangeliska Fosterlands-stiftelsens (EFS)]] sångbok fram till 1986, då den ersattes med [[1986 års psalmbok]] + [[EFS-tillägget 1986]], ett tillägg på 100 äldre och nyare psalmer. Av förorden i de äldsta utgåvorna framgår att en diskussion pågick mellan olika samfund, om vilket samfund som hade [[upphovsrätt]] och därmed rätt att ge ut en sångtext för allmän sång i församlingarna. Ofta anges inte författares namn, utan sångsamlingen ur vilken en text har hämtats. Förkortningar för sådana källor är Ahnf. = Ahnfelts sånger av [[Oscar Ahnfelt]], Hemlt. = [[Hemlandstoner]], Missionsf. = [[Svenska Missionsförbundets sångbok]], Sionst. för tidigare versioner av Sionstoner, Sv. ps. = [[Den svenska psalmboken]], Sönd. = [[Stockholms söndagsskolförenings sångbok 1882]] och Ungdomst. = Ungdomstoner med flera förkortningar på förlag eller särskilda sångsamlingar i direkt anslutning till enskilda sångtexter. Genom åren blev det flera reviderade upplagor, främst:*[[Sionstoner 1889]] omtrycktes flera gånger och psalmerna nr 1 — 550 benämndes ''Första samlingen'' medan nr 551 — 800 kallades ''Andra samlingen''. Samlingarna sammanbands flera gånger och utgavs då med alla 800 psalmerna, varav många var hämtade från [[1819 års psalmbok]]*[[Sionstoner 1935]]*[[Sionstoner 1972]]==Se även==*[[Lista över psalmer efter innehåll]]*[[Psalmer|Psalmkaraktärer]]{{Psalmse}}[[Kategori:Psalmböcker]]