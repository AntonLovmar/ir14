'''Mantalsskrivning''' var i äldre tider i Sverige en årlig registrering av befolkningen i [[mantalslängd]]. Den motsvaras i dag av [[folkbokföring|folkbokföringen]] som förs av [[Skatteverket]], det lokala [[skattekontor|skattekontoret]]. År [[1652]] bestämdes det att alla vuxna mellan 16 och 63 år skulle betala [[mantalspenning]]. Åldern höjdes år [[1841]] till 17 år och år [[1857]] till 18 år. Många var befriade från skatt: gamla, fattiga, sjuka, soldater, båtsmän, adel m fl. Mantalsskrivningen ägde rum i slutet av varje år, då hushållsföreståndaren, oftast fadern, anmälde hushållets sammansättning i en så kallad mantalsuppgift (adress, namn, befattning, födelseår och –församling mm). Mantalsuppgifterna samlades ihop av skattemyndigheterna som sedan skrev in upplysningarna i mantalslängder. Mantalskrivningen grundades, sedan [[1946]], på [[kyrkobokföring|kyrkobokföringen]] per den [[1 november]] året innan mantalsåret. Det i sin tur innebar att den som mantalsskrevs i en viss [[församling]] och [[kommun]] fick en rättslig [[hemma|hemvist]] ett år i taget för beskattning m m.Begreppet mantalsskrivning har idag upphört och nu är det de uppgifter som finns i folkbokföringen den 1 november som styr var beskattningen ska ske.  ==Se även==* [[Mantal]][[Kategori:Folkbokföring| ]][[Kategori:Svenska register]][[Kategori:Sveriges ekonomiska historia]][[Kategori:Förvaltningsrätt| ]][[fi:Henkikirja]]