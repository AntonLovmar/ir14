'''Jacob Johan Hastfer''', född [[1647]] i Reval ([[Tallinn]]), död [[1695]] i [[Riga]], [[greve]], [[militär]], [[ämbetsman]], [[kungligt råd]], [[generalguvernör]] över [[Livland]] 1687-1695 och [[fältmarskalk]]. Hastfer ingick 1666 i krigstjänst som [[musketerare]] vid ett garnisonsregemente i Riga. År 1673 blev han kapten vid Livgardet, deltog som major i [[Skånska kriget]] 1676 och befordrades efter [[slaget vid Lund]] till överstelöjtnant vid gardet. År 1677 fick han överstes titel och blev snart därefter chef för [[Svea Livgarde|Livgardet till fots]] och [[Kunglig Majestäts drabanter|drabanterna till häst]]. Han blev 1686 generallöjtnant i [[infanteri]]et och [[guvernör]] över [[Livland]] och Riga. 1687 utsågs han till kungligt råd och generalguvernör i Livland, 1690 fältmarskalk och samma år [[universitetskansler|kansler]] för universitetet i [[Dorpat]]. Hastfer erhöll 1678 [[friherre|friherrlig]] och 1687 [[greve|grevlig]] värdighet.Under Skånska kriget 1675-1679 utmärkte sig Hastfer i slagen vid [[slaget vid Halmstad|Halmstad]], Lund och [[slaget vid Landskrona|Landskrona]]. Som generalguvernör i Livland drev han med hårdhet igenom [[Karl_XI:s_reduktion#Reduktionerna_under_Karl_XI|reduktionsverket]] i Livland, efter att inledningsvis försökt tillmötesgå den livländska adeln, som motsatte sig reduktionen. Han var en stark anhängare av [[envälde]]t under [[Karl XI]].==Se även==*[[Lista över svenska fältmarskalkar]]*[[Berndt Johan Hastfer]]==Källor==* {{runeberg.org|nfbk|0050.html Hastfer, 1. Jakob Johan H}}{{STANDARDSORTERING:Hastfer, Jacob Johan}}[[Kategori:Svenska fältmarskalkar]][[Kategori:Svenska grevar]][[Kategori:Generalguvernörer i Livland]][[Kategori:Män]][[Kategori:Födda 1647]][[Kategori:Avlidna 1695]][[de:Jakob Johann von Hastfer]][[en:Jacob Johan Hastfer]][[et:Jacob Johann Hastfer]]