'''Samuel Gustaf Stierneld''', född  på [[Dagö]] den [[26 december]] [[1700]], död den [[4 februari]] [[1775]] på [[Skattmansö]] i [[Västmanland]], var [[Sverige|svensk]] militär och friherre (från 1751). Han blev [[överste]] år 1747 och [[fältmarskalk]] år 1772. Han var son till [[Lars Stierneld]] och far till [[Adolf Ludvig Stierneld]].Stierneld var i sin ungdom [[Page (yrke)|page]] hos [[Karl XII]] och rönte av honom mycken välvilja. Han har själv berättat, hur, då han trött av dagens ansträngningar ibland insomnade på sin post, konungen höljde sin kappa på honom samt sedan smög sig ut ur tältet för att oförmärkt ta den tillbaka, då timmen nalkades, på vilken Stierneld hade order att väcka konungen. Utnämnd till [[fänrik]] [[1718]], tjänstgjorde han såsom [[ordonnans]] hos general [[Carl Gustaf Dücker|Dücker]], när Karl XII föll vid [[Fredrikshald]], och skickades då av generalen att för [[Karl Fredrik av Holstein-Gottorp|hertigen av Holstein]] tillkännagiva konungens död. Stierneld [[befordran|befordrades]] under den följande tiden till [[löjtnant]] [[1737]]. Liksom så många andra [[officer]]are såg Stierneld i ett [[krig]] med [[Ryssland]] ett medel att på en gång främja fosterlandets ära och sin egen [[karriär]]. Vid riksdagarna [[1738]]–[[1739|39]] och [[1740]]–[[1741|41]], vid den sistnämnda medlem av [[sekreta utskottet]], var han också outtröttlig i sina ansträngningar att få ett sådant till stånd. På [[slagfältet]] visade han sig dock inte i handling lika karsk som förut i ord utan anförde som [[adjutant]] hos generalen greve [[Charles Emil Lewenhaupt|Lewenhaupt]] en [[deputation]] till denne med yrkande på [[hattarnas ryska krig|krigets]] avslutande. Efter kriget befordrades han till [[kapten]] vid [[Livgardet]] [[1744]] samt till överste vid Västmanlands regemente [[1747]]. Ännu vid 1746–47 års riksdag ansågs Stierneld för nog rättrogen [[hattpartiet|hatt]] att inrymmas plats i sekreta utskottet. Men sedan brytningen inträtt mellan detta parti och det unga [[hov (uppvaktning)|hovet]], ställde sig Stierneld liksom många andra [[militär]]er på det senares sida. Vid riksdagarna 1751–52 och 1755–56 lämnade han också [[hovpartiet]] sitt stöd i dess strävanden efter ökad konungamakt och belönades 1751 med friherrebrevet. Han deltog därefter i [[pommerska kriget]] och befordrades därunder till [[generalmajor]],blev [[1764]] [[generallöjtnant]], [[1770]] chef för [[Jämtlands regemente]] och [[1772]] [[general]]. När hovet på [[1760-talet]] åter började närma sig hattarna, följde Stierneld i dess kölvatten och uppmuntrades vid 1769–70 års riksdag med ledamotskap av sekreta utskottet. Efter [[Gustav III:s statskupp|statsvälvningen]] ville [[Gustav III]] övertala honom att ta avsked från sin chefsbefattning för jämtlänningarna och lovade honom i ersättning fältmarskalkstaven. Stierneld ingick på förslaget så till vida, att han [[1773]] mottog [[fullmakt]]en som fältmarskalk, men &quot;glömde&quot; att lägga in om sitt [[avsked]] och reste ännu året före sin död upp till sitt regemente i Jämtland.==Se även==* [[Lista över svenska fältmarskalkar]]==Källor==*{{runeberg.org|sbh|b0528.html Stierneld, Samuel Gustaf}}{{STANDARDSORTERING:Stierneld, Samuel Gustaf}}[[Kategori:Födda 1700]][[Kategori:Avlidna 1775]][[Kategori:Svenska fältmarskalkar]][[Kategori:Män]]