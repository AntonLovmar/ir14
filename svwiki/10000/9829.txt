'''Födelsebok''', ''dopbok'' eller ''födelsebok och dopbok'',  är en [[kyrkbok]] för anteckning om tid och plats för födelse, hemvist, föräldrar (samt moderns ålder), förnamn, dop samt faddrarnas namn och hemvist. Det skrevs också in om barnet var oäkta.  1686 års kyrkolag stadgade att [[präst]]en i [[församling]]en skulle föra längder över ''Alle barns så ächtas som oächtas med dheras föräldrars och faddrars namn födelse och döpelse dag''. Födelseböcker/dopböcker förekommer sporadiskt från [[1600-talet]]s första hälft. Från början förekom det ibland enbart doplängder, då saknades uppgiften om [[födelsedag]]. Från början kunde också uppgiften om moderns [[namn]] saknas.Ibland kan uppgiften om faderns namn saknas. Det kan då bero på att modern helt enkelt inte vet vem fadern är. Det kan också vara till exempel en gift [[husbonde]] som vänsterprasslat med en [[piga]]. Den envise [[släktforskare]]n går då in i domstolsböckerna för den aktuella tiden och ser om någon man i församlingen blivit dömd. Mannen fick betala [[böter]] om han gjorde någon med barn.[[Kategori:Kyrkoböcker]]