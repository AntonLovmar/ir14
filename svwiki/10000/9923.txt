'''Drakborgen''' är ett svenskt [[sällskapsspel]] i [[fantasy]]miljö som gavs ut av [[Alga_AB|Alga]] 1985. Expansionslådan [[Drakborgen II]] kom 1987. Spelet konstruerades av [[Dan Glimne]] och [[Jakob Bonds]].Målet med spelet är att ta sig in i en borg där en drake ligger och sover, stjäla delar av drakens skatt och ta sig ut igen innan solen går ner. Borgen består av rum tryckta på lösa brickor som bildar en slumpmässig labyrint. Denna labyrint byggs upp successivt genom att spelarna drar och placerar ut nya rum allteftersom de tränger djupare in i borgen. Även rummens innehåll bestäms slumpmässigt genom kortdragning. Rummen kan t.ex. innehålla olika värde- eller nyttoföremål som spelarna åstundar eller så kan de innehålla sånt som hindrar deras framfart som t.ex. olika fällor eller monster som måste bekämpas på liv och död innan spelarna kan ta sig förbi. Spelets främsta spänningsmoment ligger i att a) draken kan vakna och spruta eld över inkräktarna, b) tiden är knapp. Den spelare som lyckas ta sig ut ur borgen med de mest värdefulla skatterna vinner spelet. Dödlighetsgraden i spelet är dock så hög att många partier slutar med att ingen lyckas ta sig ut levande. Denna svårighet i spelet utnyttjades i marknadsföringen genom att ett klistermärke följde med i grundutgåvan med den utmanande texten &quot;Jag överlevde Drakborgen&quot;.Genom den engelska utgåvan som släpptes i England och USA av [[Games Workshop]] 1987 under namnet ''Dungeonquest'' nådde Drakborgen internationella framgångar som få andra svensktillverkade [[sällskapsspel]] kan mäta sig med. Spelet gavs även ut i andra språkversioner på norska, danska, finska och tyska. Alga gav år 2002 ut ett helt ny version av spelet med namnet [[Drakborgen Legenden]]. Denna version baserade sig på Drakborgen och Drakborgen II och konstruerades av [[Jakob Bonds]] och [[Gustav Bonds]]. Den utvecklade och renodlade olika aspekter av de gamla spelen och införde bl.a. ett mer krävande stridssystem som t.ex. tillät strider mellan grupper av personer och monster.Den 5:e augusti år 2010 presenterade [[Fantasy Flight Games]] ytterligare en ny engelsk version av spelet som liksom föregångaren hette Dungeonquest. Spelet har behållit väldigt mycket från den tidigare engelska versionen men liksom [[Drakborgen Legenden]] från 2002 har den försetts med ett nytt och mer avancerat stridssystem. ==Språkversioner av originalspelet=={| class=&quot;wikitable&quot;! Årtal !! Namn !! Land !! Företag|-| 1985 || ''Drakborgen'' || Sverige || [[Alga_AB|Alga]]|-| 1987 || ''Skatten i borgen'' || Norge || [[Alga_AB|Alga]]|-| 1987 || ''Drageborgen'' || Danmark || [[Alga_AB|Alga]]|-| 1987 || ''Dungeonquest'' || England, USA || [[Games Workshop]]|-| 1990 || ''Drachenhort'' || Tyskland || [[Schmidt Spiele]]|}==Nyutvecklade versioner (uppföljare)=={| class=&quot;wikitable&quot;! Årtal !! Namn !! Land !! Företag|-| 2002 || ''Drakborgen Legenden'' || Sverige || [[Alga_AB|Alga]]|-| 2010 || ''DungeonQuest'' || USA || [[Fantasy Flight Games]]|}==Externa länkar==*[http://globetrotter-games.com/index.htm?S&amp;game/sDrakbo.htm ''Drakborgen'' på Globetrotter-games]*[http://www.boardgamegeek.com/game/5177/ Drakborgen Legenden på Boardgamegeek]*[http://www.fantasyflightgames.com/edge_minisite.asp?eidm=115&amp;enmi=DungeonQuest Tillverkarens hemsida för den engelska 2010-versionen av spelet (DungeonQuest)]{{Spelstub}}[[Kategori:Sällskapsspel]][[Kategori:Brädspel]][[de:Drachenhort (Spiel)]][[en:Dungeonquest]]