'''Erik l Ejegod''', född ca [[1056]], död [[10 juli]] [[1103]] på [[Cypern]], var kung av Danmark [[1095]] - [[1103]]. Han var [[Sven Estridsson]]s fjärde son på tronen. Gift med drottning [[Bodil Thrugotsdatter]]. Erik blev av sin äldre bror [[Knut den helige]] utnämnd till jarl på [[Själland]] och hjälpte honom troget i hans verksamhet. Sedan Knut dräpts 1086 begav han sig till Sverige, men kallades hem 1095. Han blev kung samma år och vann allas kärlek genom sin vänlighet och vältalighet samt genom att värna lag och rätt gentemot höga och låga. Det sägs också att han såg väldigt bra ut och var en framstående idrottsman. I stället för de svåra år, som hemsökt landet under [[Olof Hunger]], kom en god tid. Kriget mot Danmarks dåvarande fiender, de hedniska venderna, gick bra. Han lyckades delvis genomföra tionden åt [[kyrka]]n och arbetade hårt på att göra Danmark till en egen kyrkoprovins, oberoende av [[Hamburg-Bremen]]. 1098 gjorde Erik en resa till [[Italien]]. Påven godkände att kung Knut helgonförklarades och att ett särskilt ärkestift från 1104 upprättades för [[Norden]], med [[Lund]] som [[ärkebiskop]]ssäte. Samma år kommer en påvlig legat vid namn Alberich till Danmark och gör biskop [[Ascer (ärkebiskop)|Ascer]] i Lund till ärkebiskop för hela Norden, vars beroende av Hamburg - Bremen därmed upphörde. Asser är brorson till drottning Bodil. Han sägs vara &quot;en godmodig och lugn man, icke okunnig i [[vetenskap]] och [[religion]], men i sitt yttre väsen lika ohyfsad som [[vender]]na&quot;.  År 1103 gjorde Erik en [[pilgrimsfärd]] till det heliga landet för att göra bot för mord, som han begått på några av sina hovmän. Genom [[Ryssland]] reste kungen till [[Konstantinopel]], där han mottogs med stora hedersbetygelser av kejsar [[Alexios I Komnenos]]. Han fortsätter därefter sjövägen sin resa mot [[Jerusalem]]. I Pafos, på Cypern insjuknade Erik hastigt och dog. Drottning Bodil når dock fram till Jerusalem, men dör strax därefter på [[Oljeberget]].Erik Ejegods son [[Harald Kesja]] styr Danmark i faderns frånvaro och vid dennes död anklagas han snart för våldsdåd och [[sjöröveri]] och skjuts åt sidan till förmån för Svend Estridssons söner, av vilka tre fortfarande var i livet. Den valde hette [[Nils av Danmark|Niels]] och var gift med [[Margareta Fredkulla]] i hennes andra [[äktenskap]].'''Barn:'''# [[Knut Lavard]]# [[Harald Kesja]]# [[Erik Emune]]# Ragnhild==Källor==*{{runeberg.org|nfbg|0419.html Erik Ejegod}}{{Successionsbox|  företrädare = [[Olof Hunger]]|        titel = [[Lista över Danmarks regenter|Kung av Danmark]]|           år = 1095–1103| efterträdare = [[Nils av Danmark|Nils Svensson]]}}{{Danmarks regenter}} {{STANDARDSORTERING:Erik 01}}[[Kategori:Danmarks regenter]][[Kategori:Födda 1056]][[Kategori:Avlidna 1103]][[Kategori:Män]][[af:Erik I van Denemarke]][[da:Erik Ejegod]][[de:Erik I. (Dänemark)]][[et:Erik I (Taani kuningas)]][[en:Eric I of Denmark]][[es:Erico I de Dinamarca]][[fr:Éric Ier de Danemark]][[is:Eiríkur góði]][[it:Eric I di Danimarca]][[lt:Erikas I Gerasis]][[hu:I. Erik dán király]][[nl:Erik I van Denemarken]][[no:Erik Eiegod]][[pl:Eryk I Zawsze Dobry]][[pt:Érico I da Dinamarca]][[ru:Эрик I (король Дании)]][[fi:Eerik I Ejegod]]