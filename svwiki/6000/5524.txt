'''Jöns Knutsson Kurck''', född [[1590]] i [[Finland]], död [[21 maj]] [[1652]], var en svensk [[friherre]], [[riksråd]] och ståthållare i Finland. Jöns Knutsson Kurck var son till häradshövdingen [[Knut Jönsson Kurck]] och [[Britta Gylta]]. I sin ungdom studerade Jöns Knutsson Kurck vid flera utländska universitet och företog vidsträckta resor i västra Europa samt ingick därefter i krigstjänst. Han var en tid [[ståthållare]] på [[Åbo slott]] och därefter på [[Viborg, Ryssland|Viborg]]s slott samt utnämndes [[1631]] till president i [[Åbo hovrätt]]. [[1633]] utnämndes han till [[riksråd]] och [[1641]] till [[lagman]] i Västergötlands och Dals lagsaga. [[1651]] upphöjdes han till ''[[friherre]] av Lempälä''. Kurck var en av Finlands rikaste män och ägde utom sina förläningar en  mängd gårdar. Hans levnadssätt var luxuöst och hans hus i [[Åbo]] kallades ''hov''. Kurck hade vidsträckta juridiska och historiska kunskaper och var en ofta anlitad rådgivare i alla frågor, som rörde finländska adelns [[genealogi]], något som sonen [[Knut Kurck]] också förkovrade sig. Han författade en (otryckt) skrift ''Censura de jure haereditario''. I finska språket ägde han för sin tids förhållanden grundliga kunskaper och var verksamt intresserad för lagens översättande till finska. Kurck ligger begraven i [[Åbo domkyrka]]. Gift med [[Sofia De la Gardie]].'''Barn:'''# [[Knut Kurck]]# [[Gustaf Kurck]] # [[Gabriel Kurck]] ==Källor=={{ugglan|artikel=Kurck, 3. Jöns Knutsson|url=http://runeberg.org/nfbo/0168.html }}{{STANDARDSORTERING:Kurck, Jöns Knutsson}}[[Kategori:Personer i Finlands historia]][[Kategori:Svenska ståthållare i Åbo]][[Kategori:Svenska riksråd]][[Kategori:Svenska hovrättspresidenter]][[Kategori:Män]][[Kategori:Födda 1590]][[Kategori:Avlidna 1652]][[Kategori:Svenska ståthållare i Viborg]][[fi:Jöns Kurck]]