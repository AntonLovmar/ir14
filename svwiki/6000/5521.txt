{{Biskop |titel=Biskop |bild= |bildtext= |kyrka= [[Romersk-katolska kyrkan]] |stift= [[Åbo stift]], biskop |period= [[1510]]-[[1522]] |företrädare= [[Johannes IV Olofsson]] |efterträdare= [[Erivus Svenonius]] |född=[[1464]] |död=[[23 maj]] [[1522]]   |akademisk titel= |prästvigd= |biskopsvigd= }}'''Arvid Klasson Kurck''', trol. född [[1464]], död [[23 maj]] [[1522]] (drunknad), [[biskop]] i [[Åbo stift]], Finlands sista katolska biskop före reformationen.Arvid Kruck föddes sannolikt [[1464]] på [[Laukko]] gård, blev [[baccalaureus]] i [[Paris]] [[1485]], nämns som ''incipient'' [[1486]]-[[1487]] och blev [[magister]]. [[1490]] nämns han som [[kanik]] och kyrkoherde i [[Åbo]]. Efter [[Johannes IV Olofsson]]s död ([[1510]]) valdes han till biskop och spelade sedermera en icke obetydlig roll under [[Kalmarunionen]]s sista strider. Han deltog i riksdagarna i [[Stockholm]] [[1517]] och i [[Arboga]] [[1518]] samt bidrog till de vid dem fattade besluten mot [[ärkebiskop]] [[Gustaf Trolle]].Arvid Kurck sympatiserade med [[Gustav Vasa]] i hans kamp mot [[Kristian II]]. Sedan Kristian II [[1520]] bemäktigat sig makten i Sverige, sökte Kurck på [[Kustö biskopsborg]] skydd för fiendens stämplingar. Klok och varsam undvek han att framkalla den danske segrarens vrede; han sökte till och med, fastän endast skenbart, i ett ytterst ödmjukt brev av [[21 september]] [[1521]] gå denne till mötes. Den [[20 november]] samma år sände unionskonungen som svar ett vänskapligt brev till biskop Arvid och riksråden i Finland.Denna välvilja var dock å ömse sidor endast låtsad. Redan då [[Gustav Vasa]] på hösten [[1521]] sände [[Nils Arvidsson]] och [[Henrik Jönsson]] för att belägra [[Åbo slott]], gav biskop Arvid belägringshären understöd. Försöket att inta slottet misslyckades. När han insåg att detta förräderi var klart för Kristian, flydde han från Kustö till [[Sverige]] för att undgå Kristians hämnd. Arvid Kurck begav sig med talrikt följe längs kusten norrut och steg i [[Närpes]] storsocken ombord på ett fartyg, som skulle föra honom över [[Bottenviken]]. Skeppet förliste dock vid [[Öregrund]], och alla på skeppet drunknade den [[23 maj]] [[1522]].Med Arvid Kurck utslocknade den äldre ätten [[Kurck]] på [[svärdssidan]]. Han ärvdes av sin halvsyster [[Elin Klasdotter (Kurck)]].Efter reformationen fick Finland sin första katolska biskop år 1955, då  Monsignore [[Gulielmus Cobben]] SCJ efter flera år som [[apostolisk vikarie]] av påven utsågs till biskop av Helsingfors och därmed biskop för katolikerna i Finland.== Se även ==*[[Lista över biskopar i Åbo stift]]==Källor=={{ugglan|artikel=Kurck, 1. Arvid|url=http://runeberg.org/nfbo/0168.html}}{{STANDARDSORTERING:Kurck, Arvid}}[[Kategori:Biskopar i Åbo stift]][[Kategori:Finländska biskopar]][[Kategori:Romersk-katolska biskopar]][[Kategori:Personer som omkommit i samband med fartygsförlisningar]][[Kategori:Födda 1464]][[Kategori:Avlidna 1522]][[Kategori:Män]][[fi:Arvid Kurki]]