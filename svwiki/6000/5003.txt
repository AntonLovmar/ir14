[[Fil:Swedish author Viktor rydberg with signature.jpg|miniatyr|200px|Viktor Rydberg med signatur.]]'''Abraham ''Viktor'' Rydberg''', född [[18 december]] [[1828]] i [[Jönköping]], död [[21 september]] [[1895]] i [[Djursholm]] i nuvarande [[Danderyds kommun]] i [[Stockholms län]], var en svensk [[författare]], [[skald]], [[journalist]], [[språkvård]]are, [[filosof|religionsfilosof]], översättare och kulturhistoriker. Rydbergs [[gravvård]] finns på [[Östra kyrkogården, Göteborg|Östra kyrkogården]] i [[Göteborg]].Rydberg var en av Sveriges viktigaste författare under slutet av 1800-talet, mellan [[Carl Jonas Love Almqvist|Almqvist]] och [[August Strindberg|Strindberg]]. Några av hans mest berömda verk är ''[[Singoalla (roman)|Singoalla]]'' och dikten ''[[Tomten (dikt)|Tomten]]''. Rydberg är även känd för dikten [[Betlehems stjärna]], som tonsattes av [[Alice Tegnér]], och som inleds med orden &quot;Gläns över sjö och strand&quot;. Rydberg var mycket intresserad av [[magi]] och förkristna trosföreställningar, och skrev bland annat boken ''Medeltidens magi'', ''Studier i germansk mytologi'' med sammanfattningen ''Fädernas gudasaga''. Han skrev också förordet till ''Asiens ljus'', [[Victor Pfeiff]]s svenska översättning av [[Edwin Arnold]]s ''Light of Asia''. Svenska avdelningen av [[Teosofiska Samfundet]] grundades i Rydbergs hem på [[Djursholm]]. Han själv var aldrig medlem.Rydberg blev både berömd och avskydd för ''Bibelns lära om Kristus'', en bok som [[Kritik mot Treenighetsläran|förnekade Treenighetsläran]] och avvisade [[Kristologi|Kristi gudom]], där han hävdade att [[Jesus]] främst var en idealmänniska och inte gudomlig. Han baserade sig bland annat på [[Henoks bok]]. ''Bibelns lära om Kristus'' utkom [[1862]], då Sverige ännu inte hade någon religionsfrihet. Rydberg förespråkade religionsfrihet och kyrkans skiljande från staten. Om [[Caligula]] skrev han &quot;Sedlig idiot, var han för ingen del ett dumhuvud&quot;&lt;ref&gt;[http://runeberg.org/romerske/0067.html Romerske kejsare i marmor samt andra uppsatser i konst]&lt;/ref&gt; vilket [[Sven Stolpe]] citerade i sin bibliografi om [[Olof Lagercrantz]].Som översättare har han bland annat översatt [[Goethe]]s ''Faust'' och [[Edgar Allan Poe]]s dikt ''Korpen'' samt [[Heinrich Heine]]s ''Die Loreley''.== Biografi ==[[Fil:Viktor Rydberg 1876.jpg|miniatyr|200px|Viktor Rydberg, 1876.]]'''Barndom och släktbeskrivning'''Rydberg föddes i Jönköpings borggård 1828 som femte barnet och tredje sonen till slotts- och fångvaktmästaren, närmast motsvarande fängelsedirektör, ''Johan Rydberg'' och  den barnmorskeutbildade ''Hedvig Kristina Duker''. Viktor Rydbergs far tillhörde en bondesläkt som ursprungligen burit soldatnamnet ''Frisk'' (Rydbergs farfars farfar ''Jöns Svensson Frisk'') samt i flera släktled varit bosatta i Heljaryd Nederby i Rogberga socken, cirka 5 kilometer söder om [[Huskvarna]]. Släktnamnet togs av Viktor Rydbergs far efter ''Heljaryd''. Fadern hette innan dess Frisk i efternamn. Modern hade sina rötter i Polen, där den äldsta kända stamfadern var Peder Jonson Duker (av ''Düker'', lågtyska för ''dykare''), född omkring 1528 och den svenska stamfadern var född i Småland vid 1500-talets slut.&lt;ref&gt;''Viktor Rydberg : hans levnad och diktning'', [Ny förkortad upplaga av författarens större levnadsteckning], [[Karl Warburg]], Albert Bonniers Förlag, Stockholm 1913 s. 1-3&lt;/ref&gt; Fadern hade som underofficer deltagit i [[1808]]-[[1809]] års krig och deltagit vid [[Sävar]] och [[Träffningen vid Ratan|Ratan]] och även i kriget på tysk mark [[1813]]. Redan den 24 augusti 1834 dog hans mor i [[kolera]], endast 39 år gammal. Dagen därpå avled även Rydbergs yngsta syster. Fadern blev helt nedbruten av sorg och sinnesförvirrad och kunde inte längre sköta sin tjänst, vilken han lämnade 23 september 1834 i samband med att han beviljades en ettårig tjänstledighet. Han söp därefter ned sig och fick bo ensam hos en vårderska och därefter på en &quot;invalidinrättning&quot;. Barnen skingrades efter moderns död.&lt;ref name=&quot;ReferenceA&quot;&gt;[[Karl Warburg]], ''Viktor Rydberg: hans levnad och diktning'', Albert [[Bonniers]] förlag, [[1913]]&lt;/ref&gt; Viktor Rydberg blev genom fattigvårdens försorg fosterbarn hos &quot;hästläkarentrepreneuren&quot; Daniel Skog och dennes fru. Familjen Skog flyttade snart till en gård på Västra förstaden, som dock brann vid den stora eldsvådan 21 augusti 1835. Rydbergs nya värdfolk blev slottsvaktmästare Blanks, genom landshövdingskan [[Bergenstråhle]]s försorg. Därefter vistades han några år hos Sara Ottergren (som inspirerade Rydberg till ''Lille Viggs äventyr på julafton'') samt från 1839 som fosterson hos murmästaränkan Kristina Pettersson. Hans förmyndare och skyddsling under åren, skomakareåldermannen J. Ahlstedt, stöttade Rydberg under de tidiga åren genom sin medverkan i fattigvårdsdirektionen. På sommaren 1841 upphörde hjälpen från fattigvården, och Rydberg fick som trettonåring börja att försörja sig genom undervisning.'''Skolgång'''Sin skolutbildning fick Rydberg först på Gustav Adolfsstugan där undervisningen bedrevs enligt [[Joseph Lancaster|Lancastermetoden]], något han han inte gillade, och från 1839 i [[Jönköpings högre lärdoms- och apologistskola]] och kort därefter bytte han till sin stora sorg hem. Av något obekant skäl beslöt hans förmyndare, skomakaren Ahlstedt, att inackordera honom hos en murareänka Kristina Pettersson, med vars son Viktor var skolkamrat, och från slutet av 1839 till 1845, alltså från hans tolfte till hans sjuttonde år, är han mantalsskriven hos henne som fosterson. Där trivdes han inte.  Från 1845 gick han [[Växjö gymnasium]].&lt;ref name=&quot;ReferenceA&quot;/&gt; Rydberg hade inte samma framgång med studierna i Växjö som han haft i Jönköping. Mycket beroende på hans ständiga ekonomiska bekymmer, dels därför att han vantrivdes med skolan och kamraterna. [[Pennalism]] var vanligt vid skolan. Sitt uppehälle fick Rydberg under Växjötiden ordna genom privatundervisning, och sommaren 1846 var han [[informator]] på ''Bergs gods'' hos en överstelöjtnant Charpentier. De ekonomiska bekymren tvingade dock Rydberg att redan på våren 1847 lämna gymnasiet, och i ett protokoll finns antecknat, att Rydberg &quot;... anmält sig vilja från mellanringen avgå, dock utan undergången avgångsexamen&quot;.&lt;ref&gt;''Viktor Rydberg 1828 18/12 1928 : Minnesskrift'', [Andra upplagan], utgiven av [[Göteborgs högskola]]s studentkår, Wettergren &amp; Kerber, Göteborg 1928 s. 1ff&lt;/ref&gt; Han skriver om skoltiden i Växjö: &quot;Tyvärr tillbragte jag där två år, och de är de enda åren av min livstid som jag ser tillbaka på med verkligt obehag. Den invigning jag fick där i ynglingaålderns mysterier var sådan att jag ständigt längtade tillbaka till mitt glada, fantasisvärmande gosseliv bland ofördärvade jämnåriga i Jönköping. Först vid [[Lunds universitet|universitetet i Lund]], i en krets av högsinnade och begåvade kamrater, återfann jag mig själv.&quot; Betecknande nog gick han bland kamraterna under namnet &quot;fattiglappen&quot;.&lt;ref name=&quot;ReferenceA&quot;/&gt;'''Karriär'''Åren 1847-1851 var Rydberg journalist på [[Jönköpingsbladet]] (''JB'') och [[Göteborgs Handels- och Sjöfartstidning]] (''GHT'') 1855-1876, i båda fallen under chefredaktör [[Johan Sandwall]]. I JB publicerades Rydbergs första [[romaner]] som [[följetonger]]: ''Vampyren'' (1848), ''Ett äventyr i Finska Skärgården'' (1850) och ''Positivspelarne'' (1850-1851). Under läsåret 1851-1852 tog Rydberg studenten som privatist i Lund och inledde studier i juridik, men utan att ta någon examen; tiden ägnades till stor del åt studentikost umgängesliv. De närmaste åren 1852-1855 försörjde han sig som [[informator]], bland annat hos konsul [[S. A. Svalander]] i Göteborg och kapten [[G. F. Ström]] på Kållandsö; han blev vän med den sistnämndes son [[Rudolf Ström|Rudolf]].[7]Under åren 1855-1876 var han medlem av redaktionen för GHT; på 1870-talet var han utrikesredaktör, men skrev för övrigt allmänjournalistik. Han bodde hos sin gode vän och tidningens chefredaktör [[S. A. Hedlund]]. Vid första allmänna [[kyrkomötet]] 1868 i Stockholm var Rydberg ombud. 1870-1872 var han riksdagsledamot i [[andra kammaren]], närmast med anslutning till [[Lantmannapartiet]].År 1874 gjorde Rydberg sin första stora utlandsresa, till Frankrike, Italien och Tyskland; reserapporter publicerades i GHT. Rydbergs norske vän [[Bjørnstjerne Bjørnson]] uppmanade S. A. Hedlund att låta Rydberg sluta på GHT för att kunna koncentrera sig på värdefullare författarskap. Så skedde, till Rydbergs egen stora förtrytelse; han behövde växelbruket. Under åren 1876-1880 var författaren föreläsare i filosofi och kulturhistoria vid Göteborgs undervisningsfond. (numera Göteborgs universitet).'''Utmärkelser'''Viktor Rydberg förärades [[hedersdoktor]] i [[Uppsala universitet|Uppsala]], vid 400-årsjubileet, och invaldes i [[Svenska Akademien]] efter [[C. V. A. Strandberg]] år 1877. Den 14 mars 1879 gifte sig Rydberg - vigseln förättades av [[hovpredikant]] [[Erik Klingstedt]] (1843-1917)&lt;ref&gt;Tidningen [http://magasin.kb.se:8080/fedora/get/kb:215901/bdef:TextObject/getPdf/ ''Kalmar''], 19 mars 1879, s. 4&lt;/ref&gt; - i Göteborg med Susen Emilia Hasselblad (1849-[[1932]]), dotter till [[Victor Hasselblad]] och Susanna, född [[Kjellberg]].&lt;ref&gt;''Släkten Kjellberg'', av C. C:son Kjellberg, [tryckt med bidrag från Kjellbergska Släktföreningen], Stockholm 1969 s. 83&lt;/ref&gt;&lt;ref&gt;[[Carl Grimberg]], ''[[Svenska folkets underbara öden]]'', [[Norstedts]], [[1924]]&lt;/ref&gt; Paret fick inga barn.År 1884 utnämndes han till professor i kultur- och konsthistoria vid [[Stockholms universitet|Stockholms Högskola]]. Rydberg var, förutom ledamot i [[Svenska Akademien]], även ledamot i [[Vetenskapsakademien]] sedan 1889, samt sedan 1887 hedersledamot i [[Akademien för de fria konsterna]]. Han blev riddare av [[Nordstjärneorden]] 1 december 1879.År [[1886]] utkom första delen av ''Undersökningar i germanisk mythologi'', andra delen kom 1889. Där diskuteras om [[arier]]nas urhem, myten om världens, gudarnas och människosläktets upphov som ändade i [[Ragnarök]] och världsförnyelsen, och om den fornisländska [[Voluspá]] var påverkad av [[kristendom]]en.&lt;ref&gt;[[Karl Warburg]], ''Viktor Rydberg: hans levnad och diktning'', Albert [[Bonniers]] förlag, 1913&lt;/ref&gt; Med arier menade Rydberg [[indoeuropéer]].&lt;ref&gt;{{runeberg.org|nfba|0798.html Arier}}&lt;/ref&gt;== Djursholmstiden ==[[File:Viktor Rydberg 2421.jpg|höger|miniatyr|200px|[[Byst]] av Viktor Rydberg på [[mausoleum|mausoleet]] vid [[Östra kyrkogården, Göteborg|Östra kyrkogården]] i [[Göteborg]].]][[Fil:Fädernas gudasaga - John Bauer.jpg|miniatyr|höger|200px|''Fädernas gudasaga'' av Viktor Rydberg.]]År 1890 flyttade paret Rydberg till den år 1889 grundade villastaden [[Djursholm]], strax norr om Stockholm. De bosatte sig i det nybyggda huset Villa Ekeliden. Viktor Rydberg blev snart engagerad i samhällets kulturliv. Bland annat medverkade han till att ortens vägar och kvarter fick namn som anknöt till fornnordiska begrepp. Han blev också inspektor för ortens nyinrättade skola, som senare kom att kallas [[Djursholms samskola]] och som de första åren höll till i lokaler i [[Djursholms slott]].Under tiden i Djursholm skapade Rydberg ett av sina mest kända verk, dikten [[Betlehems stjärna]], som tonsattes av en annan av de tongivande kulturprofilerna i det tidiga Djursholm, [[Alice Tegnér]].&lt;ref&gt;Djursholm - staden på landet, sid 88, Djursholms Forntid och Framtid, 1982&lt;/ref&gt; ''Betlehems stjärna'', som även kallas ''Gläns över sjö och strand'', framfördes första gången vid den julavslutning i Djursholms samskola. Efter en kort tids sjukdom avled han den 21 september 1895 i sin bostad Villa Ekeliden på Djursholm. Han jordfästes i [[Klara kyrka]] i [[Stockholm]] och gravsattes på dåvarande ''Nya begrafningsplatsen'' ([[Östra kyrkogården, Göteborg|Östra kyrkogården]]) i Göteborg. &quot;Viktor Rydberg-Mausoléet&quot; invigdes 21 september 1900.&lt;ref&gt;''Hvar 8 Dag'', II:a årgången 1900 s.8&lt;/ref&gt; Mausoleet ritades av [[Hans Hedlund]]&lt;ref&gt;[http://magasin.kb.se:8080/searchinterface/page.jsp?id=kb:217688&amp;recordNumber=4&amp;totalRecordNumber=9 ''Viktor Rydbergs sista hvilorum'', Kalmar, 1896-08-03]&lt;/ref&gt; och arbetet utfördes av firman Liepe &amp; Son.&lt;ref&gt;[http://magasin.kb.se:8080/searchinterface/page.jsp?id=kb:199323&amp;recordNumber=3&amp;totalRecordNumber=9 ''Viktor Rydbergs grafkapell'', Kalmar, 1900-08-27]&lt;/ref&gt;Av korrespondens mellan begravningsprästen och änkan framgår att man inte hade respekterat den avlidnes sista vilja i fråga om hur begravningen skulle gå till. Vad han velat är okänt.Några år efter Viktor Rydbergs död år 1895 flyttade författarinnan [[Elsa Beskow]] och hennes make teologen [[Natanael Beskow]] till Villa Ekeliden och bodde där till 1947. Villa Ekeliden revs några år senare.== Rydbergs produktion ==Rydberg var en författare som aldrig blev nöjd; varje gång en av hans böcker kom ut i ny upplaga, brukade han göra ändringar – i exempelvis Singoalla har första upplagan ett helt annat slut än den sista. Nedanför anges därför årtalen för de upplagor som kom ut under hans livstid.* ''En vandring i Norge'', 1853* ''De vandrande djäknarne'', 1856, [[roman]]* ''Vampyren'', 1857* ''Positivspelarne'', 1857* ''Ett äventyr i finska skärgården'', 1857* [[Tomtebissen]] (en radikal liberal tidning där Rydberg själv skrev drygt en tredjedel av artiklarna&lt;ref&gt;Sjöberg, Birthe, Den politisk-satiriske Viktor Rydberg. Tomtebissen 1857. Gidlunds förlag 2009)&lt;/ref&gt;)* ''[[Fribytaren på Östersjön]]'', 1857-1866-1877, roman* ''[[Singoalla (roman)|Singoalla]]'', 1857-1865-1876-1894, roman* ''[[Den siste Athenaren]]'', 1859-1866-1876-1880-1892, roman* ''Bibelns lära om Kristus'', 1862-1862-1868-1880, [[teologi]] - varje ny upplaga kompletterades med nytt material* ''Medeltidens magi'', 1865-1893, [[kulturhistoria]]* ''Romerska sägner om apostlarne Petrus och Paulus'', 1874, [[berättelse]]r* ''Lille Viggs äventyr på julafton'', 1871-1875, [[saga]]* ''[[Faust_(Goethe)|Faust]],'' översättning av [[Goethe]]s versdrama, 1876-1878* ''Romerska dagar'' (innehåller ''Romerska sägner'', konsthistoriska uppsatser och ''[[Romerska kejsare i marmor]]''), kulturhistoria, 1877* ''Prometeus och Ahasverus'', 1877, dikt* ''Dikter: första samlingen'', 1882* ''Undersökningar i germanisk mythologi'', 2 delar, 1886 och 1889, [[mytologi]]* ''Fädernas gudasaga'', 1887, mytologi* ''[[Vapensmeden]]: hägringar från reformationstiden'', 1891, roman* ''Dikter: andra samlingen'', 1891* ''Varia'', 1894, blandat=== Postuma utgåvor ===* ''Sagan om svärdet'', 1895 (en tidigare version av ''Fädernas gudasaga'')* ''[[Singoalla (roman)|Singoalla]]'', 5:e tryckningen 1956 (utgiven av Svenska modersmålslärarnas förening, skrift nr 67, med 4:e upplagan från 1894 som förlaga)== Se även ==* [[Viktor Rydberg-sällskapet]]* [[Viktor Rydbergsmuseet]]* [[Viktor Rydberg Gymnasium]]* [[Växjö gymnasium]]* [[Lammhult]]* [[Lunds universitet]]* [[Göticism]]==Referenser=====Noter===&lt;references/&gt;===Tryckta källor===* ''Vem är vem i svensk litteratur'', ISBN 91-518-3294-1== Externa länkar ==* {{wikisource författare}}{{Commonscat|Viktor Rydberg}}* [http://litteraturbanken.se/forfattare/RydbergV Viktor Rydberg], författarpresentation hos [[Litteraturbanken]]* [http://spraakbanken.gu.se/konk/ Språkbanken]* [http://www.svenskaakademien.se/web/Hem.aspx Svenska Akademien har gett ut en gratis digital utgåva av Rydbergs ''Dikter'']* [http://carlotta.gotlib.goteborg.se/pls/carlotta/VisaPerson?pin_perMasidn=165807 Bilder på graven och Viktor Rydberg från Göteborgs stadsmuseum]* [http://carlotta.gotlib.goteborg.se/pls/carlotta/VisaPerson?pin_perMasidn=156711 Bilder relaterade till Göteborgs handels- och sjöfartstidning från Göteborgs stadsmuseum]* [http://runeberg.org/samlaren/1935/0009.html Olle Holmberg: ''Viktor Rydberg och August Strindberg: några beröringspunkter'']* {{runeberg.org|authors|rydberg.html Viktor Rydberg}}* [http://rydbergsallskapet.nu/ Viktor Rydberg-sällskapet]* [http://host.bip.net/viktorrydberg/ Viktor Rydbergsmuseet i Jönköping]* [http://vrsidor.se/ Viktors sidor]* [http://www.vrg.se/ Viktor Rydberg Gymnasium]* [http://www.gutenberg.org/browse/authors/r#a3156 Viktor Rydberg] samling hos [http://www.gutenberg.org Projekt Gutenberg]* {{Libris namn|Rydberg|Viktor|år=1828-1895|auth=88653}}* [http://www.kb.se/dokument/Biblis/viktor_rydberg.pdf Viktor Rydbergs bibliotek]* Ett urval av Viktor Rydbergs romaner finns att ladda hem från [http://www.textalk.se/losningar-for-synskadade/klassisk-svensk-litteratur Textalk - Klassisk svensk litteratur]{{start box}}{{succession box| titel=[[Svenska Akademien]],&lt;br /&gt;[[Lista över Svenska Akademiens ledamöter#Stol 16|Stol nr 16]]| företrädare= [[Carl Vilhelm August Strandberg]] | år = 1877-1895| efterträdare= [[Waldemar Rudin]]}}{{end box}}{{STANDARDSORTERING:Rydberg, Viktor}}[[Kategori:Svenskspråkiga författare]][[Kategori:Svenska författare]][[Kategori:Småländska författare]][[Kategori:Personer verksamma vid Stockholms universitet]][[Kategori:Ledamöter av Sveriges riksdags andra kammare]][[Kategori:Svenska psalmförfattare]][[Kategori:Ledamöter av Svenska Akademien]][[Kategori:Hedersdoktorer vid Uppsala universitet]][[Kategori:LVA]][[Kategori:Födda 1828]][[Kategori:Avlidna 1895]][[Kategori:Män]][[Kategori:Personer från Jönköping]][[Kategori:Göteborgsprofiler]][[Kategori:Svenska journalister]][[Kategori:Svenska kulturhistoriker]][[ca:Viktor Rydberg]][[cs:Viktor Rydberg]][[de:Viktor Rydberg]][[en:Viktor Rydberg]][[es:Viktor Rydberg]][[fi:Viktor Rydberg]][[fr:Viktor Rydberg]][[it:Viktor Rydberg]][[no:Viktor Rydberg]][[tr:Viktor Rydberg]]