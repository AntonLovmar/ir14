'''Kurck''', ''Kurke'', var en medeltida [[frälse]]ätt från [[Finland]], vars namn upptogs via en [[spinnsida]] vilken gren erhöll [[friherre]]lig värdighet och introducerades på nummer 16.==Äldre ätten Kurck (Kurke)=='''Kurck''' är en [[adelsätt]], känd från 1300-talet i [[Finland]] och sannolikt härstammande från underlagmannen ''Jakob Korke'', eller ''Kurke'', som är nämnd 1362-83. Namnet Kurke eller Korke, sedermera '''Kurck''', kommer av finska &quot;kurki&quot;, [[trana]], som i början av 1400-talet återfinnes i sigillet för en av bärarna av detta namn, riddaren och [[häradshövding]]en i [[Frösåkers härad]] ''Nils Kurke'' som var gift med ''Cecilia Filipsdotter'' ([[Folkungaättens oäkta gren]]).Jakob Korkes [[sätesgård]] var ''Niemenpää'' i [[Vånå]]. På 1400-talet nämns (1418) en ''Jeppe Kurke'', vars son ''Klas Kurke'' 1457 omnämns som fogde på [[Åbo slott]] och 1470 i [[Tavastland]]. Han förde i likhet med fadern ett svärd i vapnet liksom den på Niemenpää 1418 bosatte ''Henrik Svärd''. Klas Kurke blev i sitt äktenskap med ''Elin Jönsdotter'' ([[Stenbock (adelsätt)|Stenbock]]) far till biskop [[Arvid Kurck]] med vilken den finska ätten Kurck [[utslocknade]] på [[svärdssidan]] 1522. Arvid Kurck sympatiserade med [[Gustav Vasa]] i hans kamp mot [[Kristian II]] av Danmark. När han insåg att detta var känt för Kristian, flydde han till Sverige för att undgå Kristians hämnd. Skeppet förliste dock vid [[Öregrund]], och alla på skeppet drunknade den 23 maj 1522.==Yngre ätten Kurck==Biskop [[Arvid Kurck]] hade en halvsyster vid namn  [[Elin Klasdotter (Kurck)]].Hon blev gift med ''Knut Eriksson'' (två sjöblad) som 1498 skrev sig till Laukko i [[Vesilax]]. Knut Eriksson blev sedermera riksråd och lagman och räknas som anfader till den svenska ätten Kurck. Han var född i Småland och adlades troligen av [[Sten Sture den äldre]]. Knut var 1491 [[häradshövding]] i [[Österbotten (historiskt landskap)|Österbotten]] och blev [[riksråd]] senast 1503. Han nämns som lagman i [[Satakunda (historiskt landskap)|Satakunda]] och Österbotten 1511-35, efter delningen av [[Norrfinne lagsaga]]. Knut ingick i den delegation som 1524 sändes till [[Novgorod]] för att stadfästa 1510 års fredsavtal.[[Knut Eriksson (till Nääs)|Knut Eriksson]] var död 1539 och uppnådde hög ålder. En son till honom inskrevs 1513 vid universitetet i [[Rostock]] med namnet ''Jacobus Koork'' och en dotter, som troligen hette Birgitta, blev abbedissa i [[Nådendals kloster]].Sonen ''[[Jöns Knutsson Kurck d. ä.|Jöns Knutsson Kurck]]'', d. 1577 eller 1578, efterträdde 1535 fadern som lagman med blev avsatt 1569 av [[Johan III]]. Han ärvde biskop Arvid Kurck. Gården Laukko blev en av de svenska ätten Kurcks stamgods. Sonen Knut föddes i andra äktenskap med Ingeborg Tott (av Skedebo).[[Knut Kurck|Knut Jönsson Kurck]], d. 1597 eller 1598, var [[ryttmästare]] i den finska adelsfanan och blev 1593 häradshövding i Satakunda. Gift med Brita (Bengtsdotter) Gylta. Gården Hedensö i Näshulta sn, Sörmland, kom till Kurck via Brita.[[Jöns Knutsson Kurck]] 1590-1652 var president och riksråd. I hans tid blev ätten Kurck först introducerad under nr. 4 i riddarklassen (1625) och senare upphöjd till friherrlig värdighet (introd. 1652, utdöd 1937). Adliga ätten Kurck nr. 4 ströks därmed ur matrikeln.==Greve Kurck==[[Arvid Fredrik Kurck]], 1735-1810, erhöll 1797 grevlig värdighet utan att introduceras.== Källor ==*[[Svenskt biografiskt lexikon]], bd 21.*[[Äldre svenska frälsesläkter]] I:1 s 45 f, I:3 s 257.*[[Hans Gillingstam]], &quot;Den friherrliga ätten Kurcks ursprung&quot;, ''Genos'' 1964:2.[[Kategori:Medeltida svenska ätter]][[Kategori:Svenska friherrliga ätter]][[Kategori:Svenska grevliga ätter]][[Kategori:Finlands nationalbiografi]][[Kategori:Finländska släkter]][[en:Kurki of Laukko]][[fi:Laukon Kurki-suku]]