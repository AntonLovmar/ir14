'''Tre Rosor''', [[svensk uradel]], konventionell benämning på svensk högfrälsesläkt, upphöjd till [[grevlig]] värdighet 1561 då Gustav Johansson kallar sig greve av Enköping och friherre till Haga; släkten utdog 1612. Namnet Tre Rosor är en efterhandskonstruktion efter motivet på släktens heraldiska vapen (styckad sköld i vitt och blått med tre röda rosor i styckningslinjen). Medlemmar av ätten använde endast förnamn och [[patronymikon]] själva, med undantag för Gustav Johanssons äldste son Johan Ros. Liknande vapensköldar, med tre rosor i olika varianter har förts av flera andra svenska frälsesläkter. För ingen av dem kan någon släktskap med Tre rosor styrkas.Släkten hade sammanlagt elva [[riksråd]], åtta i Sverige och tre i Norge. Det senare föranleddes av att [[Knut Jönsson (Tre Rosor)|Knut Jonsson]] (nämnd 1418, död senast 1443) gifte sig med [[Agnes Alfsdotter]], dotter till det norska riksrådet Alf Haraldsson (Bolt) och dennes hustru Katarina Jonsdotter ([[Roos]]). Därigenom skapades en släktgren som verkade i Norge. Intressant nog fick Knut och Agnes två söner varav [[Alf Knutsson (Tre Rosor)|Alf]] blev riksråd i Norge och [[Jöns Knutsson (Tre Rosor)|Jöns]] riksråd i Sverige.Släktens stamfar Knut var gift med Kristina Bengtsdotter, dotter till lagmannen i Västergötland [[Bengt Hafridsson]]. Hon ägde jord i Fuxerna socken, Flundre härad, Västergötland och levde ännu 1345.Släkten senast utredd av [[Hans Gillingstam]] i [[Äldre svenska frälsesläkter]] häfte II:1 (Stockholm 2001).[[Kategori:Ätten Tre Rosor| ]][[no:Tre Rosor]]