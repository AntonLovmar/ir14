'''Folke Algotsson''', storman, riddare, lagman. Död omkring [[1310]]. Son till lagman [[Algot Brynolfsson]]. Rövade i ett brudrov 1288 bort [[Ingrid Svantepolksdotter]] från [[Vreta kloster]] till Norge. Kung [[Magnus Ladulås]] förklarade honom fredlös och förverkade alla hans egendomar. När Folke Algotsson dog tolv år senare flyttade Ingrid Svantepolksdotter tillbaka till Sverige och verkade några år som [[abbedissa]] i det kloster hon en gång så dramatiskt lämnat.De hade en son: [[Knut Folkesson]]==Konsekvenser för övriga i familjen==Familjen straffades mycket hårt enligt de fridslagar (kvinnofrid) som några år tidigare antagits. Fadern '''Algot''' förlorade sin [[Lagman|lagmansbefattning]] i Västergötland och sattes i fångenskap tillsammans sonen '''Rörik'''. De frigavs emellertid följande år. En annan av sönerna, den mycket rika och krigiska biskop [[Brynolf Algotsson|'''Brynolf''']], gömde sig i [[Alvastra kloster]], varifrån han försäkrade kung Magnus Ladulås trohet och lydnad. Han fick sedermera tillbaka sin biskopsstol och sin borg [[Läckö slott|Läckö]]. Värst gick det för brodern '''Karl''' Algotsson, som beskylldes för att vara den som planerat enleveringen. Han försökte fly till Norge liksom Folke, men till skillnad från honom greps han och fördes (troligen) till Lindön i Vänern, där han halshöggs 1289.==Se även==[[Folke Algotssons brudrov]]{{STANDARDSORTERING:Folke Algotsson}}[[Kategori:Svenska riddare]][[Kategori:Födda 1200-talet]][[Kategori:Avlidna 1300-talet (decennium)]][[Kategori:Män]]