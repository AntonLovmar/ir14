'''Görvel Fadersdotter [[Sparre av Hjulsta och Ängsö|(Sparre)]]''', född [[på Hjulsta]] i [[Uppland]] [[1517]] (årtalet [[1509]] finns också uppgivet), död på [[Börringekloster]] i [[Skåne]] [[20 april]] [[1605]], var en svensk-dansk [[godsägare]] och [[länsman]]. == Biografi ==Hon var dotter till Fader Nilsson ([[Sparre]]) till [[Hjulsta]] och [[Ängsö]] (död 1520) och [[Bodil Knutsdotter (Tre Rosor)]] från Norge.Gift 1532 med svenska [[riksråd]]et [[Peder Nilsson Grip]] (1507-1533), [[1534]] med danska riksrådet [[Truid Gregersen Ulfstand]] (1487-1545) och [[1547]] med danska riksrådet [[Lave Brahe]] (1500-1567). Hon fick ett barn; Nils Ulfstand, ([[1535]] - [[1548]]), död i pesten under en utlandsresa med sin styvfar. Görvel Fadersdotter blev tidigt föräldralös, och ärvde stora gods av båda föräldrar. Hon ärvde 200 gårdar i [[Norge]] och [[Danmark]] när modern dog; Modern var av den stora Giskeätten i Norge. Hennes morfar var [[Knut Alvsson]], som ärvde jordegendomarna från sin mor Magnhild Oddsdotter. Knut Alvsson gjorde i samverkan med svenskarna uppror mot den danske unionskungen. I samband med detta dödades han [[1502]]. På grund av sitt motstånd mot den danske kungen och att han inte hade några söner, indrogs egendomen, den största jordegendomen i Norge, till den danska kronan; den återlämnades till hans barnbarn Görvel Fadersdotter.I samband med sitt andra äktenskap flyttade hon från Sverige till [[Varbergs Slott]] i [[Halland]], där maken var länsman: under [[Grevefejden]] hölls hon under 14 månader 1535 fången på Varbergs slott. Görvel tvingades bemöta många juridiska anspråk på sina egendomar från norska och svenska släktingar samt från sina styvbarn, och på 1530-talet fick hon danske monarken utsedd till sin förmyndare för att beskydda hennes intressen. Från sonens död 1548 utövade hon fullständig kontroll över sina gods. År 1574 avstod hon från att återkräva kronans lån på 8.000 daler och blev då länsman på Verpinge hovedgård (Trolleberg), och 1582 mottog hon förläningarna Börringekloster, Froste herred samt ett par mindre län i utbyte mot 250 av sina norska gods; åren 1586 och 1599 skänkte hon ytterligare norska gods till kronan, sammanlagt 600, och 1601 gjorde hon den danske monarken [[Kristian IV av Danmark|Kristian IV]] till arvinge av alla sina danska och svenska gods. Hennes svenska gods hade konfiskerats under [[sjuårskriget]] 1563-1570, men återskänktes 1603 vid det dansk-svenska gränsmötet vid Flakkebäck. Hon var från 1530-talet till sin död en ofta sedd gäst vid danska hovet, och mottog som änka ofta monarken som gäst. Hon bodde företrädesvis på Börringekloster i Skåne, där hon tog emot adliga flickor för uppfostran.Görvel Fadersdotter uppges ha varit duktig och förståndig, med ambitionen att &quot;lära sig att räkna som en fogde, snickra som en snickare, tänka som en professor, rita hus som en arkitekt och odla som en jordbrukare&quot;. Hon uppges ha lyckats med detta, bland annat ritade hon [[Torups slott]] i [[Skåne]]. Hon var skötte aktivt sina gårdar med hjälp av duktiga förvaltare. Till [[Norge]] kom hon dock bara en gång i livet.Hon begravdes utanför [[Lunds domkyrka]], hade gravkor inne i kyrkan, men flyttades ut på 1920-talet. En ring som fanns med i graven finns i dag på [[Skoklosters slott|Skokloster]] slott, enligt uppgift.==Litteratur==*{{runeberg.org|dbl|16|0199.html Sparre, Gjørvel (Gjørrild) Fadersdatter}}* S.H. Finne-Grønn: Gørvel Fadersdatter (Sparre), ''Norsk biografisk leksikon'' V (Oslo 1931), ss. 144-146.* Poul Colding: Sparre, Gørvel (Gjørvel, Gjørrild) Fadersdatter, ''Dansk biografisk leksikon'' (2. utg.), XXII (Kbh. 1942), ss. 337-339.* Thure Månsson: (Sparre), Görvel Fadersdotter, ''Svenska Män och Kvinnor,'' 7 (Stockholm 1954), s. 134.* Hans Gillingstam: Sparre av Hjulsta och ângsö, ''Äldre svenska frälsesläkter. Ättartavlor,'' I:2 (Stockholm 1965), s. 191-198, særlig s. 195, Görvel Fadersdotter.* Thelma Jexlev (Poul Colding): Sparre, Gørvel (Gjørvel, Gyrvel) Fadersdatter, ''Dansk biografisk leksikon,'' 3. utg., 13 (Kbh. 1983), ss. 585-586.* http://www.kvinfo.dk/side/597/bio/1352/origin/170/{{STANDARDSORTERING:Fadersdotter (Sparre), Görvel}}[[Kategori:Personer i Danmark under 1500-talet]][[Kategori:Födda 1517]][[Kategori:Avlidna 1605]][[Kategori:Kvinnor]][[Kategori:Ätten Sparre]][[Kategori:Danska godsägare]][[Kategori:Skånska godsägare]][[Kategori:Dansk adel]][[en:Görvel Fadersdotter (Sparre)]]