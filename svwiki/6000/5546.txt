{{Källor|månad=2009-04}}[[Fil:Cecilia Vasa.PNG|höger|miniatyr|250px|Porträtt av okänd person från omkring 1620 bland målningarna i Uppsala universitets konstsamlingar, och som attribuerats som Cecilia Vasa (porträttet är kraftigt datormanipulerat).]]'''Cecilia Vasa''', född [[6 november]] [[1540]], död [[27 januari]] [[1627]] i [[Bryssel]], var svensk [[prinsessa]], storhertiginna av [[Baden (land)|Baden]], dotter till kung [[Gustav Vasa]] och drottning [[Margareta Eriksdotter (Leijonhufvud)|Margareta Leijonhufvud]].== Ungdomsår och giftermål ==Vid nitton års ålder orsakade Cecilia det så kallade ''[[Vadstenabullret]]'', genom att hon vid sin syster [[Katarina Gustavsdotter Vasa|Katarina Vasas]] bröllopsfest (gift 1559 med [[Edzard II av Ostfriesland]]) på [[Vadstena slott]] uppenbarligen delat säng med brudgummens bror, [[Johan av Ostfriesland]]. En drabant berättade för [[Erik XIV|hertig Erik]] att han sett Johan krypa in genom Cecilias fönster. Nästa natt lade man sig på vakt och Johan kröp in igen. När man rusade in på kammaren och grep Johan hade han [[hosor]]na nere och han kastades i fängelse i nio månader. Cecilia klagade senare på att fadern, Gustav Vasa, hade slitit allt håret av henne, och Erik anklagade kungen för att ha velat &quot;slå halsen sönder&quot; på henne. Efter denna skandalösa händelse gifte sig Cecilia sommaren [[1564]] med [[markgreve]] [[Kristoffer II av Baden-Rodemachern]].&lt;ref name=&quot;historiska-personer.nu&quot;&gt;http://historiska-personer.nu/min-s/p7cc82c6e.html&lt;/ref&gt;Markgreve Kristoffer var [[fältöverste]] hos [[Erik XIV]], men även herre över närmare 24 byar och städer i [[Luxemburg]] och [[Lorraine|Lothringen]]. Hans bror styrde över [[Baden-Rodemachern]].== I England ==[[Fil:Kastellaun Burg01.jpg|miniatyr|300px|Slottet Sponheim ligger i dagens västra Tyskland och är delvis i ruiner.]]Efter ett antal års korrespondens mellan Erik XIV och [[England]]s drottning [[Elisabet I]] om ett eventuellt giftermål beslutades att Cecilia och Kristoffer skulle besöka Elisabeth i [[London]]. Hon skickade en personlig inbjudan med ett sändebud till Cecilia. Resan kom att gå i österled via [[Tallinn|Reval]] i Baltikum, vidare över [[Polen]], de tyska lydstaterna och [[Spanska Nederländerna]] till [[Antwerpen]]. Under färden var Cecilia gravid med parets första barn. Resan tog nästan ett år att fullborda då ett stort hov som skulle transporteras, åtföljde dem. Den 17 september [[1565]] hos släkten på [[Slottet Kastellaun|slottet Sponheim]] i [[Kastellaun]] födde Cecilia sin första son, [[Edvard Fortunatus av Baden|Edvard Fortunas]].[[1566]] kom sällskapet äntligen fram till England och drottning Elisabet I:s hov. Besöket hade främst två syften. Det första var att förmå Elisabet att gifta sig med svenske kungen Erik XIV Det andra syftet var att rekrytera [[sjörövare]] till Sverige för att kunna plundra danska, tyska och polska fartyg. Under vistelsen i England bodde paret i [[Hampton Court Palace]], vilket under denna tid hade Europas modernaste slottskök. Här serverades mat och dryck till närmare 600 personer två gånger om dagen. Drottningen gillade paret och var på besök nästan varannan dag. Paret drog dock på sig ordentliga skulder på grund av lyxkonsumtion. Större delen av skulderna var till [[George North]], som var Elisabet I:s sändebud och [[John Diamond]]. Efter ett års vistelse flydde paret från sina stora skulder men i [[Dover]] blev de stoppade av tullmän som beslagtog det mesta av värde för att överlämnas till George North och John Diamond. Denna behandling och detta beslag  svor Cecilia att hämnas.== Grevinna av Arboga ==[[1571]] återlände Cecilia och Kristoffer med tre av sina barn (ett barn hade avlidit) till [[Kalmar]]. Där möttes de av Cecilias närmast stående bror, Johan, som vid denna tid hade tagit makten i Sverige under namnet [[Johan III]].Under parets vistelse i Kalmar diskuteras ett problem som tyngde paret. Den spanske [[hertigen av Alba]] och deras katolska släktingar hade tagit delar av Cecilias hemgift i beslag i Rodemachern. Paret påkallade Johan III:s hjälp till ett återtagande. Under tiden de för diskussionen dök John Diamond upp i Kalmar med en flotta om cirka 50 fartyg Cecilia fick sin hämnd och John Diamond kastades i fängelse och hans flotta beslagtaogs av Johan III. John Diamond fick tillbringa fem år i fängelse.[[Fil:Suecia Arboga.jpg|miniatyr|300px|Arboga, så som det gestaltas i ''[[Suecia antiqua et hodierna]]'' 1700.]]För att paret ska kunna slå sig till ro erhöll Cecilia ett antal [[förläning]]ar av kung Johan. Hon fick skogsförläningar i [[Skinnskatteberg]], [[Fellingsbro]] samt [[Arboga|Arboga stad]] och även en [[kungsgård]]. Hon kom därför ofta att skriva sig som Grevinna av Arboga. Även [[Järnverk|järnbruken]] i [[Lindesberg]], [[Noraskog]] och bruket i [[Guldsmedshyttan]] blev hennes förläningar. Hon fick även de två fartygen Falken och Jägaren. Prinsessan Cecilia bodde på sina förläningar i sju år.&lt;ref&gt;http://www.arboga.se/arbogatemplates/Page.aspx?id=3867&lt;/ref&gt; Medan hon styrde Arboga var markgreven Kristoffer  i Tyskland, främst för att värva [[Legosoldat|legoknektar]] till Johan III:s trupper. I Arboga födde Cecilia parets femte och sista son, Johan Karl [[1572]]. Cecilia fick fart på både bruk och jordbruk, men ägnade även mycket tid åt att försöka få ut sin hemgift, bland annat genom sjöröveri på [[Östersjön]] med hjälp av sina fartyg. Främst inriktade hon mot engelska fartyg som avgick från [[Narva]]. Hon hade även [[Skenäs|Skenäs slott]] i [[Bråviken]] som låg lägligt till för sjöröveri.Efter att ryktet om ett ordentligt lyckat byte om mer än 100&amp;nbsp;000 [[Daler|silverdaler]] beslöt kung Johan att beslagta detta byte och grep Cecilia för olagligt sjöröveri. Förd till Stockholm fritog hon sig och åkte tillbaka till Arboga och startade ett uppror mot kungen som en protest mot hans agerande. Syskonen kom dock överens och begravde stridsyxorna efter att hon tillfälligt fått sina förläningar indragna.== Änka, katolik och politisk smutskastning ==[[1575]] kom ett bud om hennes make Kristoffers bortgång. Han hade avlidit den 2 augusti på ett av sina egna gods på ön [[Ösel]],  som då var i svensk ägo.Strax därefter konverterade Cecilia till den avlidne makens [[Katolska kyrkan|katolska tro]] dels av politiska dels av ekonomiska skäl.&lt;ref name=&quot;historiska-personer.nu&quot;/&gt; Konverteringen kom att ge frukt då [[Filip II av Spanien]] skickade  sändebudet [[Francisco de Eraso]] till Stockholm. de Eraso kom till Sverige för att i hemlighet diskutera Johan III:s önskan om de besittningar i [[Italien]] som han hade fått genom giftermålet med [[Katarina Jagellonica]]. Ytterligare planer från spanjorerna var att de tillsammans med Sverige skulle inta [[Köpenhamn]] och deportera så många danskar som möjligt till spanjorernas nya erövrade landkolonier [[Amerika]] och istället föra upp spanjorer till Danmark. I och med detta kunde spanjorerna få kontroll över handelsvägen mellan Europa och Amerika samt både Östersjön och [[Nordsjön]]. Sverige skulle i sin tur bli av med sin gamla ärkefiende. Eftersom diskussionerna drog ut på tiden fick de Eraso möjlighet att besöka de fåtalet katoliker som fanns i Sverige och Cecilia i Arboga var en av dem han fick möta.[[Fil:CeciliaVasaBaden.jpg|vänster|miniatyr|200px|Storhertiginnan Cecilia av Baden på en samtida medaljong]]Arboga var en av de främsta städerna för vapenindustrin i Sverige vid denna tid och Cecilia såg en möjlighet i att i utbyte mot hennes fartygsflotta, kunde spanjorerna hjälpa hennes son [[Edvard Fortunatus av Baden|Edvard Fortunas]] att bli regent över [[Baden (land)|Baden]]. Dessutom kunde ett samarbete skydda Cecilias besittningar i [[Luxemburg]] och [[Lorraine|Lothringen]] och leda till att hon själv blev ståthållare över områdena. Kraven ansågs godkända och Fransisco de Eraso skickade en skrivelse till kung Filip II. [[1579]] hade Cecilia och Fransisco de Eraso kommit varandra nära, vilket oroade kung Johan. Han förbjöd då de Eraso att lämna [[Riddarholmen|Gråmunkeholmen]] i Stockholm. Cecilia tog sig dock till Stockholm med ett litet följe natten mellan den 17 och 18 juni för att komma till de Eraso. De mutade sig in genom [[Söderport]] med åtta mynt silverdaler och rodde sedan i en liten båt mot Cecilias älskade. Dock blev de avslöjade av stadens vakter och larm gick ut över hela staden. [[Slottet Tre Kronor|Stockholms slotts]] portar stängdes och låstes medan Cecilia jagades in bland gränderna i [[Gamla stan|Stadsholmen]]. Hon återfanns av en vaktstyrka vid Jörgen Benikts hus vid Benikts gränd. Idag vet man inte om hon lyckades träffa Fransisco de Eraso eller ej. De mutade vakterna vid Söderport ställdes inför [[krigsrätt]] och dömdes till döden. Cecilia undkom bestraffning men packade allt som hon ägde och tog med sina fyra söner på sina skepp och for ner till sina gods i Lothringen.Hon ansåg att det var dags att lokalt administrera sina besittningar, men även uppfylla sin tidigare makes önskan om att uppfostra sönerna i katolsk lära. Efter hennes landsflykt fick även Fransisco d Eraso lämna Stockholm. I december 1579 lär enligt varierande källor Cecilia föda sin enda dotter och sistfödda barn Caritas ( = Moderkärleken). Att sönerna gick i Jesuitskola i [[Rom]] och sedan slogs på katolikernas sida i flertalet krig var inte populärt bland protestanterna. En politisk smutskastning startade mot Cecilia, främst av [[Everhard van Reyd]]. Han hävdade att hon drev [[Bordell|horhus]] i [[Antwerpen]]s glädjekvarter och att hennes äldste son Edvard skulle anlänt dit [[1590]] för att rycka modern ur synden, varvid hon skall ha tappat mer hår och brutit en arm. Dagens historiker anser inte att detta är sanning.== Hennes sista år ==Under de följande decennierna reste Cecilia runt bland släkt och vänner vid de europeiska hoven. Hon tillbringade en tid hos släkten vid kungahovet i Polen, men vistas även hos [[påve]]n vid flera tillfällen. Vart hon än reste, togs hon emot med vördnad och aktning, vilket talar mot den ovan nämnda historien om horhuset i Antwerpen. Anledningen till hennes resor var främst att ordna de ekonomiska problem som uppstått då hennes släktingar försökt ta hennes egendomar från henne i Luxemburg och Lothringen. Cecilia hade ofta ekonomiska problem och var jagad av dem hon lånat pengar av. Vid ett tillfälle i Luxemburg [[1610]] var hon nära på att bli dödad då hon jagats av en av de många långivarna, men hon lyckades undkomma genom att fly till [[ärkebiskop]]en av [[Trier]]s hus.Först vid det [[Trettioåriga kriget]]s början fick hon hjälp Hon fick stöd av sina katolska vänner, som skrämde bort hennes protestantiska släktingar och fiender från Baden.Hennes sonson [[Wilhelm I av Baden]] (30 juli 1593 - 22 maj 1677) blev sedermera markgreve och tog över efter sin fader Edvards misstyre 1622. Då var Cecilia 82 år gammal. Cecilia dog i [[Bryssel]] [[1627]] vid 87 års ålder och ligger troligen begravd i kyrkan i [[Rodemack]] i nuvarande Frankrike. Hon överlevde alla sina sex söner. == Barn ==* [[Edvard Fortunatus av Baden]] (17 september 1565 - 18 juni 1600) * Kristoffer Gustav (13 augusti 1566 - 18 januari 1609) * Filipp (15 augusti 1567 - 6 november 1620) * Karl (mars 1569 - 1590) * Bernhard (december 1570 - februari 1571) * Johann Karl (1572 - 29 januari 1599), invald till [[Malteserorden]]* Caritas (december 1579 - ?)== Referenser ==&lt;references/&gt;*{{runeberg.org|sbh|a0171.html Cecilia}}* [[Herman Lindqvist]]: ''Historien om Sverige. Gustav Vasa och hans söner och döttrar'' *{{runeberg.org|sqvinnor|0105.html Cecilia Wasa}}== Cecilia i skönlitteraturen ==*Jon Olof Åberg: En svensk konungadotter: (Cecilia af Vasa) : romantiserad skildring, 1887*Elisabeth Kuylenstierna-Wenster: Cecilia Wasa: historisk roman, 1907*[[Erik Pontoppidan]]: Grevinnan av Arboga: roman om Cecilia Vasa, 1945*[[Martin Perne]]: Cecilia Vasa : historisk roman, 1985[[Kategori:Svenska grevinnor]][[Kategori:Födda 1540]][[Kategori:Avlidna 1627]][[Kategori:Kvinnor]][[Kategori:Svenska prinsessor]][[Kategori:Vasaätten]][[Kategori:Sjöröveri]][[Kategori:Tyska grevinnor]][[de:Cäcilie Wasa]][[en:Princess Cecilia of Sweden]][[es:Cecilia Vasa]][[fr:Cecilie Vasa de Suède]][[fy:Cecilia fan Zweden]][[it:Cecilia Vasa]][[nl:Cecilia van Zweden]][[ja:セシリア・ヴァーサ]][[pl:Cecylia Wazówna]]