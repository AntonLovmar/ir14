'''Hjorthornssalt''' är ett handelsnamn på en blandning av främst [[ammoniumvätekarbonat]] och ammoniumkarbamat men kan även innehålla mindre delar [[ammoniumkarbonat]]. Hjorthornssalt är numera i praktiken synonymt med ammoniumvätekarbonat. Hjorthornssalt är ett [[kemi|kemiskt]] jäsmedel, liksom [[bikarbonat]] och [[bakpulver]], till skillnad från vanlig [[jäst]] som är ett biologiskt jäsmedel. Används mest som [[jäsning|jäsmedel]] vid bakning av tunna, torra bakverk. Om hjorthornssalt används som jäsmedel i exempelvis sockerkaka, så kan det hända att den [[ammoniak]] som bildas inte hinner drivas ut ur kakan under gräddning, och en ammoniaksmak uppstår och förstör bakverket. Drömmar är en klassisk kaka att baka med hjorthornssalt. Hjorthornssalt ingår också vanligtvis som jäsmedel i vetekex. Vid bakning kan ibland hjorthornssalt ersättas med bakpulver. Då ska den dubbla angivna mängden användas.Hjorthornssalt har en stark lukt och det lär ha förekommit i det [[luktsalt]] som man förr i tiden satte under näsan på personer som svimmat.==Historik==Hjorthornssalt framställdes förr genom upphettning av horn och klövar från bland annat [[hjort|hjortar]], därav namnet. Mer specifikt framställdes det genom rivning av [[hjorthornsolja]], ''Pyroleum animale rectificatum'', med pulveriserad &quot;sur kolsyrad ammoniumoxid&quot;, vilket gav ett vitt pulver, som med tiden gulnade.&lt;ref&gt;{{runeberg.org|nfbk|0424.html Hjorthornssalt}}&lt;/ref&gt;Hjorthornssalt nyttjades som ett stimulerande, nervretande medel. Av hjorthornssalt bereddes de äldre läkemedlen ''Liquor acetatis ammonici pyroleosi'', ''Liquor succinatis ammonici pyroleosi'' (&quot;Prinsens gula droppar&quot;) och ''Liquor super carbonatis ammonici pyroleosi'' (hjorthornsspiritus). I [[farmakopé]]erna kallades själva hjorthornssaltet ''Sal cornus cervi'' och senare ''Supercarbonas ammonicus pyroleosus''. Det ersattes senare av det renare handelspreparatet ''Supercarbonasammonicus'', ammoniumkarbonat.==Källor==&lt;references/&gt;[[Kategori:Bakning]][[Kategori:Ammoniumföreningar]][[Kategori:Läkemedelshistoria]][[en:Baker's ammonia]][[fi:Hirvensarvisuola]][[de:Hirschhornsalz]]