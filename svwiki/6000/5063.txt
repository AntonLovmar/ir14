:''För den svenska [[medeltidsätt]]en Eka, se [[Ekaätten]].''----{{infoga från|Öka|datum=2009-07}}[[Fil:Pram.jpg|miniatyr|eka med spegel i båda ändar]]'''Eka''' (även ''öka''), är en [[klink|klinkbyggd]] [[Allmogebåt]]. Ekor framdrivs med [[åra|åror]] eller [[vrickning]], även [[segel]] har kommit till användning på en del båtar som är byggda för segling. Ekans ursprung är [[stockbåt|ökstocken]], en urholkad trädstam. Numera åsyftar eka nästan uteslutande en [[klink]]byggd båt med [[akterspegel]] eller även med en spegel i fören, till exempel [[Julle|bohusjulle]]. Ekan har fallande [[stäv|stävar]] som bordläggningen är fäst vid. Ekans bottenform kan variera från halvrund botten till flat botten. Flatbottnade ekor kan vara försedda med spegel i båda ändar av båten, en del modeller är byggda med akterspegel samt stäv i fören. Flatekan kommer mest till användning på insjöar eller [[Sjögång|smult]] vatten för husbehovsfiske. En eka kan byggas rundbottnad som till exempel en [[blekingeeka]] för att användas vid kuster och skärgårdar. Storleken på ekor kan variera i längd beroende på den ursprungliga användningen. Ekor förekommer från cirka fyra till cirka åtta meters längd, de senare är byggda för segling med [[sprisegel]], tidigare även [[råsegel]]. ==Källor==* Albert Eskeröd 1970. Båtar. Från ekstock till trålare.*{{runeberg.org|nfad|0152.html Eka}}*{{runeberg.org|nfad|0169.html Ekstock}}*{{runeberg.org|fataburen|1929|0148.html Ekor-ökor}}==Se även==*[[Snipa]]==Externa länkar==*[http://www.lagerholm.com/fab/register/index.htm] Olika ekor, ökor, Föreningen Allmogebåtar. [[Kategori:Roddbåtar]][[Kategori:Allmogebåtar]][[no:Eike]]