'''Bengt Algotsson''', född vid okänd tidpunkt i [[Häradshammars församling|Häradshammars socken]], död [[1360]] på Rönneholm i närheten av [[Luntertun]], var [[riddare]], [[riksråd]], [[hertig]] av [[Halland]] och [[Finland]], samt [[ståthållare]] över [[Skåne]]. Bengt var son till [[Algot Brynolfsson (Bengt Hafridssons ätt)]] och dennes till namnet okända hustru som var dotter till riddaren ''Tolf Petersson''. Han är den ende icke kunglige person som fått en svensk hertigtitel.==Härstamning==Bengt Algotsson härstammade på fädernet från [[lagman]]nen i [[Västergötland]], [[Bengt Hafridsson]] (död tidigast [[1307]]), som var Bengt Algotssons farfars far. Genom sin farmor [[Ingegärd Svantepolksdotter]], dotter till [[Svantepolk Knutsson]], härstammade han både från de danska och svenska kungahusen. I vapnet förde han ett upprätt gående lejon.==Karriär==Att Bengt Algotsson hade släktförbindelser inom kungahuset och rikets mäktigaste ätter antyds av hans snabba karriär. [[1350]], då han troligen endast var drygt tjugo år gammal, följde han som [[väpnare]] med kung [[Magnus Eriksson]] på det andra fälttåget mot [[Ryssland]]. 1351 bar han [[riddare|riddartitel]] och 1352 satt han i [[riksrådet|kungens råd]]. Han steg inom kort ännu högre, då kung [[Magnus Eriksson|Magnus]] (1353) utnämnde honom till [[hertig av Finland]] och [[Halland]], samt till [[ståthållare]] över [[Skåne]]. Titeln [[hertig av Finland]] hade ingen enskild svensk man innehaft sedan kung [[Birger Magnusson]]s yngste bror [[hertig Valdemar]], som dog över trettio år tidigare. ==Upproret mot Magnus Eriksson==Bengt Algotsson hade i sin egenskap av kungens närmaste rådgivare arbetat hårt för att stärka kungamaktens ställning gentemot det svenska högfrälset, [[Hansan]] och kyrkan. Han blev därför en viktig måltavla både för högfrälsets och kyrkans propaganda, samt för det uppror som igångsattes i kung Magnus sons, [[Erik Magnusson av Sverige|prins Eriks]], namn. I den proklamation som upprorsmännen utfärdade i Kalmar 17 oktober 1356 kallades Bengt Algotsson rikets &quot;skademan&quot;. Han flydde till Danmark när upproret drogs igång och saknade möjlighet att påverka händelseförloppet i någon betydande grad.När kung Erik plötsligt dog sommaren 1359 och läget därmed svängde till kung Magnus fördel, bestämde sig Bengt Algotsson för att återvända till Sverige, det vill säga till Skåne som då tillfälligt innehades av svenska kronan som [[pantlän]]. Detta beslut ledde till hans död. Omständigheterna är oklara, men vad som förefaller klart är att han blev överfallen och dödad på borgen Rönneholm nära [[Luntertun]] vid nuvarande [[Ängelholm]]. [[Rasmus Ludvigsson]], den kände [[genealogi|genealogen]] från [[1500-talet]] och vasakungarnas sekreterare, utpekade Bengts Algotssons svåger [[Karl Ulfsson (Sparre av Tofta)]] och [[Magnus Nilsson (Röde)]] som gärningsmän. Det är mycket möjligt att uppgiften är korrekt och motivet kan i så fall vara åtminstone delvis personligt. Bengt Algotsson uppges ha förskjutit sin hustru ''Ingeborg Ulfsdotter'' (gifta senast 1352) som var syster till Karl Ulfsson.== Rykten utan grund ==Ryktena om otillbörliga förhållanden mellan Bengt Algotsson, kung [[Magnus Eriksson|Magnus]] och drottning [[Blanka av Namur|Blanka]] framställdes i pamfletten ''Libellus Magno Erici'', men saknar sannolikt faktisk grund. I likhet med ryktena om orsaken till kung [[Magnus Eriksson|Magnus]] öknamn ''Magnus Smek'', som skulle syfta på en [[homosexuell]] läggning, är de sannolikt fabricerade av den [[Heliga Birgitta]], som var fientligt inställd till [[Magnus Eriksson|Magnus]].==Se även==* [[Sveriges hertigdömen]]==Källor==*[[Äldre svenska frälsesläkter]], vol I:1 s 87, I:2 s 118*[[Sten Carlsson]], [[Jerker Rosén]], ''Den svenska historien'', band 2, Medeltid 1319-1520 (Stockholm 1966), s 42 f.==Externa länkar==Upprorsproklamationen från 1356 - originaltext: [http://62.20.57.212/ra/medeltid/FMPro?-db=hk.fp5&amp;-format=detail.html&amp;-lay=webb&amp;-sortfield=brevnummer&amp;-op=cn&amp;Datering=13561017&amp;-max=10&amp;-recid=39721&amp;-find=]{{STANDARDSORTERING:Bengt Algotsson}}[[Kategori:Svenska hertigar]][[Kategori:Svenska riddare]][[Kategori:Svenska riksråd]][[Kategori:Födda 1300-talet]][[Kategori:Avlidna 1360]][[Kategori:Gunstlingar vid svenska hov]][[Kategori:Medeltida personer i Sverige]][[Kategori:Män]][[en:Benedict, Duke of Halland]][[fi:Pentti Algotinpoika]][[no:Bengt Algotsson]]