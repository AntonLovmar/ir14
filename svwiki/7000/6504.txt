'''Sven Olof Morgan Andersson''', född [[5 april]] [[1910]] i [[Göteborg]], död [[21 september]] [[1987]] i [[Stockholm]], var en svensk [[socialdemokratisk]] [[politiker]]. Han är känd för sin långa tid som [[försvarsminister]], åren 1957-1973.==Biografi==Andersson studerade vid Nordiska [[folkhögskola]]n, varefter han anställdes som bokhandelsbiträde 1925-1927, bokbinderilärling 1927-1929, och som byggnadssnickare 1929-1932. Han blev senare instruktör vid [[ABF]]:s lokalavdelning i Göteborg 1932-1935. Åren 1935-1945 var han ombudsman i Göteborgs arbetarekommun, ledamot av styrelsen för Arbetarnas folkhögskola i Göteborg 1935-1940 och åren 1934-1940 var han ledamot i [[SSU]]:s förbundsstyrelse samt sekreterare i Göteborgsdistriktet av Sveriges socialdemokratiska ungdomsförbund 1929-1930 och dess ordförande 1930-1938. Han var ledamot av Göteborgs stadsfullmäktige 1939-19 december 1940. Åren 1941-1944 var han ledamot av [[andra kammaren]] och av [[första kammaren]] från 1948. 1947 var han en av initiativtagarna till bildandet av Folkreklam som sedermera blev [[ARE]]-bolagen.Han var [[konsultativt statsråd]] 1948-1951 med ansvar för frågor inom finans- och försvarsdepartementen, [[kommunikationsminister]] 1951-1957, [[försvarsminister]] 1957-1973, [[utrikesminister]] 1973-1976,  partisekreterare för [[Socialdemokraterna (Sverige)|(s)]] 1945-1948 samt [[riksdagsledamot]] 1941-1944 och 1948-1979. Han var en av de socialdemokrater som hade mest att göra med IB, främst under sin tid som försvarsminister men även under sin tid som socialdemokraternas partisekreterare.==Chef för Utrikesdepartementet=====1973 till 1974===Efter Riksdagsvalet 1973 utsågs Andersson av [[statsminister]] [[Olof Palme|Palme]] till utrikesminister. Bland hans första utspel var det från december 1973 då han kom med uttalandet att regeringen ansåg att svenska företag inte skulle investera i [[Portugal]]. I februari 1974 erkändes under hans egid [[Grenada]] som självständig stat av den svenska Regeringen. Samma månad svarade utrikesministern, med anledning av ett påpekande från [[Finland|Finlands]] ambassadör Max Jakobsson angående IB:s inblandning i Finland, att en båt från [[FRA]] hade utnyttjat finländskt territorialvatten  i syfte att skaffa drivmedel och mat. Senare i mars 1974 återupptogs diplomatiska relationer med [[USA]] och chefen för den politiska avdelningen i UD Wilhelm Wachtmeister utsågs till Sveriges ambassadör i Washington D.C. Under augusti 1974 erkändes [[Guinea-Bissau]] och Andersson sade i en kommentar att den svenska regeringen med &quot;största sympati&quot; hade följt och lämnat sitt stöd åt den kamp som befrielserörelsen PAIGC fört att befria landet från &quot;det koloniala förtrycket&quot;. I september 1974 höll han ett tal i [[FN:s generalförsamling]], i vilket han, med stöd av FN-stadgan och folkrättsliga principer, kritiserade stater med överlägsna resurser för att utnyttja dessa i syfte att påverka den inre politiska utvecklingen i mindre länder. Härvid anspelade han på bland annat den amerikanska underrättelsetjänsten [[CIA]]:s påstådda medverkan i [[Militärkuppen i Chile 1973|militärkuppen i Chile]] i september 1973. Under november månad 1974 sade han i en redogörelse angående det finländska krigsarkivet som förts till Sverige 1944 att den under 1974 avlidne förre Försvarsstabschefen C.A. Ehrensvärd hade sagt att inga militära eller andra myndigheter hade ansvar för detta krigsarkiv. Krigsarkivet troddes ha viktiga uppgifter om Finlands inträde på Tysklands sida i fortsättningskriget under andra världskriget. Andersson sade att Ehrensvärd hade sagt till honom när denne hade blivit tillfrågad om varför arkivet brändes upp 1960 att han hade blivit anmodat till att bränna dokumenten.===1975===Vid en frågedebatt i Riksdagen januari 1975 deklarerade han att Sverige formellt brutit förbindelserna med [[Sydvietnam]]. Den 27 januari 1975 var det två år sedan vapenvilan mellan de stridande parterna i Vietnam undertecknats i Paris, vilket utrikesministern högtidlighöll med ett tal där han kritiserade president [[Gerald Ford|Fords]] vietnampolitik och sade vidare att den amerikanska krigföringen i Vietnam vanhedrat demokratin. Han menade vidare att militärregimen i [[Saigon]] bara klamrade sig fast vid makten tack vare stödet från USA och att den amerikanska rollen i [[Vietnamkriget]] var betydande. Detta tal resulterade i häftiga amerikanska reaktioner och en officiell protest från USA:s ambassadör. I februari 1975 besökte han [[Egypten]] vilket resulterade i att ett femårigt ekonomiskt och tekniskt avtal skrevs under. Under Riksdagens utrikesdebatt i mars 1975 försvarade han med de borgerliga talesmännen [[Saab-Scania|Saab-Scanias]] försök att sälja jaktplanet [[Saab 37 Viggen|Viggen]] till [[NATO]]-länderna [[Norge]], [[Danmark]], [[Nederländerna|Holland]] och [[Belgien]] i överensstämmelse med den alliansfria utrikespolitiken, vilket kritiserades av [[Vänsterpartiet|VPK]]-ledaren [[Lars Werner]] som ett brott mot neutralitetspoltikens principer. I april 1975 besökte han [[Israel]] i syfte att skaffa informationer om mellanösternfrågan och träffade Israels dåvarande premiärminister [[Yitzhak Rabin]] och delgav honom &quot;hjärtliga hälsningar från svenska folket till alla våra vänner i Israel&quot;. Han rådde Israel att förhandla med [[PLO]] i syfte att få dem att avstå från terror och inrikta sig på politiska lösningar. Han åtföljde Kung [[Carl XVI Gustaf]] på Islandsresa i juni 1975 där kungen återlämnade det enda återstående 700-åriga manusskriptbladet av ''[[Heimskringla]]'' samt besökte Thingvellir och Vidsvinafellsjökeln. Från juli till början av augusti 1975 medföljde han statsminister Palme till den europeiska säkerhetskonferensen i [[Helsingfors]] där de träffade värden president [[Kekkonen]]. Palme träffade där USA:s utrikesminister [[Henry Kissinger]] för första gången. När [[Angola]] blev självständigt den 11 november 1975 meddelade han att att diplomatiska erkännandet skulle dröja tills det politiska förhållandet hade stabiliserats och att det ifrån 1971 till MPLA  utgångna svenska bidraget skulle tills vidare frysas.===1976===I april 1976 var han gäst vid en middag i Washington D.C. där kungen som var på USA-resa stod värd. Bland de övriga gästerna fanns vicepresidentparet [[Nelson Rockefeller|Rockefeller]] och utrikesminister Kissinger som Andersson senare hade överläggningar med. Han deklarerade i samma månad att den svenska regeringens bedömning av resultaten från valet på Västbanken var att PLO fått stöd, han slog även fast att Israel skulle dra sig tillbaka från 1967 års ockuperade områden och att detta område kunde utgöra en palestinsk stat om palestinierna så önskade. När Kissinger besökte Stockholm i maj 1976 överlade han med Palme och Andersson om olika världspolitiska frågor där den amerikanske utrikesministern ansåg att de amerikanska och svenska åsikterna sammanföll. Den 11 september 1976, som var treårsdagen av militärkuppen i Chile, sade han i ett tal inför den internationella Chilekommissionens möte i Stockholm att [[Nixon|Nixonregimen]] I USA, CIA och det  &quot;internationella kapitalet&quot; hade nyckelroller i störtandet av [[Allende, Salvador|Allenderegimen]] samt att undantagsstillestånd fortfarande rådde och tortyrcentralerna fortfarande kom till användning. Han erkände i samma månad, efter att vissa påståenden i tidskriften FIB/Kulturfront hade publicerats, att Sverige ifrån 1970 betalt två miljoner kronor till den amerikanske generalmajoren och &quot;spionchefen&quot; för USA:s flygvapen Rockly Triantafellu som betalning för elektronisk utrustning. Andersson backades upp i sin version av [[överbefälhavaren]] general [[Stig Synnergren]]. Tidskriften hade påstått att dett hade varit ersättning för &quot;hemliga uppgifter och informationer&quot; .==Tryckta källor==*''När, Var, Hur'' årgångarna 1975 till 1977.*''Aktuellt'' årgångarna 1974 till 1976.==Familj==Anderson var son till byggnadssnickaren Adolf Andersson och Anna, född Edvardsdotter. Han [[äktenskap|gifte]] sig den 8 september 1934 med Rosa Östberg, som var dotter till kommunalarbetare Johan Östberg och Amanda, född Petersdotter Höglund. == Bibliografi ==*{{bokref |efternamn=Andersson |förnamn=Sven |titel=På Per Albins tid |år=1980 |utgivare=Tiden |utgivningsort=Stockholm |språk=swe |isbn=91-550-2458-0 (inb.) |libris=7420844 }}==Källor==*''Göteborgs stadsfullmäktige 1863-1962: Biografisk matrikel'', Magnus Fahl, Wezäta, Göteborg 1963 s. 410-411*''[[Sveriges dödbok]] 1947-2003'', ([[Cd|CD-ROM]] version 3.0) [[Sveriges Släktforskarförbund]], [[Riksarkivet (Sverige)|Riksarkivet]] 2003== Externa länkar =={{Wikiquote|Sven Andersson|Sven Andersson}}{{Successionsbox|  företrädare = [[Torsten Nilsson]]|        titel = [[Socialdemokraterna (Sverige)|Socialdemokraternas]] partisekreterare|           år = 1945–1948| efterträdare = [[Sven Aspling]]|            f = 3|        titel2 = [[Sveriges kommunikationsminister]]|           år2 = 1951–1957| efterträdare2 = [[Sture Henriksson]]|        titel3 = [[Sveriges försvarsminister]]|           år3 = 1957–1973| efterträdare3 = [[Eric Holmqvist]]|  företrädare4 = [[Krister Wickman]]|        titel4 = [[Sveriges utrikesminister]]|           år4 = 1973–1976| efterträdare4 = [[Karin Söder]]}}{{STANDARDSORTERING:Andersson, Sven}}[[Kategori:Svenska socialdemokrater]][[Kategori:Sveriges försvarsministrar]][[Kategori:Sveriges kommunikationsministrar]][[Kategori:Sveriges konsultativa statsråd]][[Kategori:Sveriges utrikesministrar]][[Kategori:Ledamöter av Sveriges riksdags första kammare]][[Kategori:Män]][[Kategori:Födda 1910]][[Kategori:Avlidna 1987]][[Kategori:Socialdemokraternas partisekreterare]][[de:Sven Andersson (Politiker)]][[en:Sven Andersson (politician)]][[fr:Sven Andersson (né en 1910)]]