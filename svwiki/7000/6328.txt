'''Finnträskån''', eller Finnträskälven, dess gamla namn, är ett [[vattendrag]] i [[Skellefteå kommun]] i Västerbottens kustland. Ån avvattnar [[Finnträsket]], 82 meter över havet, två mil nordväst om [[Byske]], och via Gåvaträsket och Tåmbäcken mynnar den i [[Tåm(e)träsket]] och är det viktigaste källflödet till [[Tåm(e)älven]]. Finnträskån är 12&amp;nbsp;km lång, 20&amp;nbsp;km om man också räknar med källflödena, som västerifrån rinner till Finnträsket. [[Avrinningsområde]]t omfattar cirka 45&amp;nbsp;km².Finnträskån är omgrävd och rätad av [[Odlingsmark|odlingsskäl]] de första kilometerna, från Finnträsk och förbi Dammänga nedströms till ''Sågsele´'' (Sågdammen) vid ''Gammsåga'', ursprungligen finnträskarnas gamla vattensåg. Man flottade det timmer som fanns närmare byn på ån ner mot Gammsåga. Numera finns ett dämme vid Finnträskets utflöde vid Åbron för att åter höja sjöns vattennivå.De första nybyggarnas gamla [[skvaltkvarn]] låg uppströms från Gammsåga, lite närmare bebyggelsen i Finnträsk. Den legendariske specialbyggmästaren med mera, finnträskaren Robert Lundqvist (se Finnträsk kyrka), var den som sist byggde om Gammsåga som därmed förvandlades från ramsåg till cirkelsåg. Sågverksamheten och övervåningen av det två våningar höga vattensåghuset flyttades under 1920-talet upp till sjön Finnträskets östra strand i själva byn för att bli elektrifierad. Takspånhyveln och raststugan, &quot;Sågkåken&quot;, följde också med upp till Finnträsk by.Den gamla sågplatsen är sedan länge, året runt en något mytiskt kär utflyktsplats, numera även försedd med bivack och grill. Gammsågas damm blev nämligen med tiden, det alltid uppdämda och idylliska Sågselet.[[Kategori:Vattendrag i Sverige]][[Kategori:Skellefteå kommun]]