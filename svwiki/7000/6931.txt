[[Fil:Henning Hamilton.jpg|miniatyr|200px|Henning Hamilton]]'''Henning Ludvig Hugo Hamilton''', född [[16 januari]] [[1814]] i [[Stockholm]], död [[15 januari]] [[1886]] i [[Amélie-les-Bains]] i det [[fransk]]a [[Frankrikes departement|departementet]] [[Pyrénées-orientales]], var en [[svenskar|svensk]] [[greve]], [[militär]], [[ämbetsman]], [[politiker]] och [[skriftställare]], för vår tid kanske mest känd för den så kallade Hamiltonaffären. Han var son till [[Gustaf Wathier Hamilton]].Hamilton var [[konsultativt statsråd]] 1858-1859, [[ecklesiastikminister]] 1859-1860, [[riksdagsledamot]] ([[adelsståndet]] 1840-1866, [[första kammaren]] 1867-1881), [[lantmarskalk]] 1848, 1853-54 och 1856-58, [[talman]] i första kammaren 1877, [[landshövding]] i [[Östergötlands län]] 1852-1858 samt ledamot i [[Svenska Akademien]] från 1856.År 1881 avslöjades Hamiltonaffären, som innebar att Henning Hamilton såg sig tvingad att avsäga sig alla poster och hedersutmärkelser samt gå i [[exil]].==Biografi==Hamilton blev 1828 [[student]] i [[Uppsala universitet|Uppsala]], 1829 [[underlöjtnant]] vid [[Svea artilleriregemente]] (avsked som löjtnant 1836) och 1831, efter [[kansliexamen]], e.o. kanslist i [[Handels- och finansexpeditionen]]. Hamilton tjänstgjorde 1837 som lärare i [[topografi]] och [[fortifikation]] vid [[krigsakademien]] (nuvarande [[krigsskolan]] på [[Karlberg]]), var 1837-1843 lärare i [[Militär taktik|taktik]] och [[reglemente]]n vid läroanstalten för linjeofficerare i Stockholm samt från 1839 löjtnant i Topografiska kåren, [[kapten]] där 1845. Han var [[kammarherre]] först hos [[kronprinsessa]]n [[Josefina]] (1841-1843), sedan hos prinsarna [[Karl XV|Karl]] och [[Prins Gustaf|Gustaf]]. 1845 blev han [[major]] i [[Svenska armén|armén]] och [[stabschef]] vid [[Livgardesbrigaden]]. Hamilton deltog i det politiska livet som ordförande i [[bevillningsutskottet]] (1840 och 1847), som ledamot i [[statsutskottet]] (1844) och i den av [[Kunglig Majestät]] utsedda [[representationskommittén]] (1846-1847). År 1850 utnämndes Hamilton till [[överstelöjtnant]] i armén och blev 1851 förordnad samt 1852 utnämnd till [[Lista över landshövdingar i Östergötlands län|landshövding i Östergötlands län]]. År 1853-1854 och 1856-1858 var Hamilton åter lantmarskalk. Den 27 april 1858 utnämndes han till [[konsultativt statsråd]] och var 29 januari 1859-2 november 1860 chef för [[Ecklesiastikdepartementet]] samt 1861-1864 svensk-norsk [[envoyé]] i [[Köpenhamn]]. Han lämnade uppdraget som [[envoyé]] efter meningsmotsättningar om Sveriges politik gentemot Danmark.Hamiltons långa ledighet från statstjänst innebar ingen vila från arbete. År 1866 valdes han till en av fullmäktige i [[riksgäldskontoret]], ordförande 1867-1872; 1867-1881 var han ledamot av [[första kammaren]] i [[Sveriges riksdag|riksdagen]] och 1877 dess [[Första kammarens talman|talman]], 1868, 1873 och 1878 medlem av [[kyrkomötet]] samt därvid 1868 och 1873 ordförande i [[kyrkolagsutskottet]], 1869, 1872 och 1875 ordförande vid [[adelsmötet]] samt 1875-1881 i [[riddarhusdirektionen]]. 1872 blev Hamilton [[Universitetskansler|kansler]] för [[universitet]]en i Uppsala och [[Lunds universitet|Lund]]. Han var också ordförande i kommittéerna för granskning av planerna för rikets fästningsbyggnader (1867), för ombesörjande av en [[revision]] av [[1686 års kyrkolag]] (1869-1873) och för revision av stadgar för rikets allmänna läroverk (1870), i direktionerna för [[Allmänna brandförsäkringsverket för byggnader å landet]] (1870-1881) och över [[Göta kanalverk]] (1856-1862 och 1873-1881) samt i [[Allmänna hypoteksbanken]] (1875-1881). Hamilton invaldes även till medlem i de flesta [[Akademier och lärda samfund|svenska lärda och vittra samfund]] samt en mängd utländska. Åren 1839-1843 var han sekreterare i [[Krigsvetenskapsakademien]], blev 1856 en av de aderton i [[Svenska Akademien]] samt tjänstgjorde såsom denna akademis [[ständig sekreterare|ständige sekreterare]] 1874-1881. 1860 invaldes han som ledamot nummer 548 av [[Kungliga Vetenskapsakademien]]. År 1868 blev han [[filosofie hedersdoktor]] vid Lunds och 1879 [[juris hedersdoktor]] vid [[Köpenhamns universitet]]. Hamilton blev riddare av kung [[Carl XIII:s orden]] den 28 januari 1854.&lt;ref&gt;{{bokref |titel=Sveriges och Norges stats-kalender för år 1869 |serie=[Bihang : utdrag ur Norges statskalender], utgifven efter Kongl. Maj:ts nådigste förordnande af Dess Wetenskaps-Akademi |utgivare=P. A. Norstedt &amp; Söner |utgivningsort=Stockholm |år=1868 |sid=610}}&lt;/ref&gt;Hans parlamentariska vältalighet var betydande, till sin politiska karaktär var han [[aristokrati]]sk, [[konservativ]] och starkt [[rojalism|kungavänlig]]. Han var vid riksdagen 1865 i främsta ledet bland [[representationsreformen]]s motståndare. Vissa personer kritiska till Hamilton&lt;ref&gt;till exempel författaren till artikeln om Hamilton i [[Nordisk familjebok]]&lt;/ref&gt; har sagt att Hamilton inom politiken snarare var den negativa kritikens än initiativets man och att han därför ej lyckades fästa sitt namn vid lösningen av någon enda viktig samhällsfråga.=== Hamiltonaffären ===1881 avslöjades Hamilton med att ha förfalskat en släktings namn på förbindelser till stora belopp (i 2000 års [[penningvärde]] uppskattat till 80 miljoner kronor). Hamilton [[åtal|åtalades]] aldrig, genom att hans släkting erkände de i hans namn utfärdade förbindelserna. Hamilton avsade sig alla sina förtroendeuppdrag och ledamotskap i [[akademier och vittra samfund]] samt återlämnade honom förlänta [[orden]]sdekorationer. Efter avslöjandet lämnade Hamilton Sverige och bosatte sig i södra [[Frankrike]].==Skrifter==Hamilton var en flitig författare och utgav bland annat [[Bibliothek för krigshistoria och krigskonst]] (1837-1839, de två första delarna tillsammans med O. Pettersen), ''Afhandling om krigsmaktens och krigskonstens tillstånd i Sverige under konung Gustaf II Adolfs regering'' (1846; prisbelönt med [[Kungliga Vitterhets Historie och Antikvitets Akademien]]s stora guldmedalj 1839), ''Kriget i Tyskland år 1866'' (1869), ''Några betraktelser i anledning af kriget mellan Frankrike och Tyskland 1870'' (1871) samt ''Frankrike och Tyskland åren 1866-74'' (1877). En mängd akademiska minnesteckningar utgick även från Hamiltons hand, till exempel över [[Karl De Geer]] (1869), [[J.A. v. Hartmansdorff]] (1870), [[K.G. Rehnsköld]] (1878), [[K.F. Akrell]] (1878), [[J.N. Tersmeden]] (1879) och [[Jacob De la Gardie (1768-1842)|Jakob de la Gardie]] (1880), och han var även flitigt verksam i [[tidning]]ar och [[tidskrift]]er genom (stundom [[anonym]]a) inlägg i dagspolitiska stridsfrågor. == Referenser ==;Noter&lt;references/&gt;;Webbkällor{{ugglan|url=http://runeberg.org/nfbj/0656.html|artikel=Hamilton|datum=1909}}==Vidare läsning==*Svenskt Porträttgalleri XXV:I, Stockholm 1904*Palmgren, CG: ''Gåtan Henning Hamilton'', Atlantis 2000 ISBN 978-91-7486-506-6{{start box}}{{succession box | företrädare = [[Carl Otto Palmstierna]] | titel = [[Landshövdingar i Östergötlands län|Landshövding i Östergötlands län]] | år = 1851–1858 | efterträdare = [[Gustaf af Ugglas]]}}{{succession box | titel=[[Svenska Akademien]],&lt;br&gt;[[Lista över Svenska Akademiens ledamöter#Stol 9|Stol nr 9]] | företrädare=[[Carl David Skogman]] | år = 1856–1881 | efterträdare=[[Esaias Tegnér d.y.]]}}{{succession box | företrädare = [[Lars Anton Anjou]] | titel = [[Lista över Sveriges utbildningsministrar|Sveriges ecklesiastikminister]] | år = 1859–1860 | efterträdare = [[Carl Johan Thyselius]] }}{{succession box | företrädare = [[Gustaf Lagerbjelke (1817–1895)|Gustaf Lagerbjelke]] | titel = [[Första kammaren|Första kammarens talman]] | år = 1877 | efterträdare = [[Anton Niklas Sundberg]]}}{{end box}}{{STANDARDSORTERING:Hamilton, Henning}}{{Svenska akademiens ständiga sekreterare}}[[Kategori:Svenska grevar]][[Kategori:Landshövdingar i Östergötlands län]][[Kategori:Ledamöter av Svenska Akademien]][[Kategori:Svenska Akademiens ständiga sekreterare]][[Kategori:Ledamöter av Sveriges riksdags första kammare]][[Kategori:Sveriges ecklesiastikministrar]][[Kategori:Sveriges konsultativa statsråd]][[Kategori:Universitetskanslerer i Sverige]][[Kategori:Hedersdoktorer vid Lunds universitet]][[Kategori:Alumner från Uppsala universitet]][[Kategori:LKrVA]][[Kategori:LVA]][[Kategori:Män]][[Kategori:Födda 1814]][[Kategori:Avlidna 1886]][[da:Henning Hamilton]][[en:Henning Hamilton]][[fr:Henning Hamilton]]