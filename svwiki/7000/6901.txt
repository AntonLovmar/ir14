''Artikeln handlar om hästfärgen isabell. Se också [[Isabella]] för kvinnonamnet Isabell.''----[[Fil:Mare and foal (Kvetina-Marie).jpg|miniatyr|Isabellfärgat sto med föl]]'''Isabell''' eller '''isabellfärg''' är en gulvit till smutsgul färg. Benämningen isabell används mestadels för att beskriva färgen på ett djurs [[hårrem]] eller [[fjäderdräkt]] och särskilt för [[häst]]ens hårrem. Benämningen kan användas både för att beskriva färgen på hela eller ett parti av hårremmen/fjäderdräkten samt för att beskriva en färgstandard som även innefattar andra faktorer som hudfärg och ögonfärg.  ==Etymologi==Färgen sägs ha fått sitt namn efter den spanska prinsessan Isabella, [[Filip II av Spanien|Filip II:s]] dotter. Då Isabellas gemål ärkehertig  [[Albrekt VII av Österrike|Albrekt av Österrike]] belägrade [[Ostende]], ska hon ha lovat att inte byta [[linne (plagg)|linne]] förrän staden hade intagits. Då belägringen varade tre år (1601-1604) antog linnet under tiden den smutsgula färg som betecknas som isabellfärg. Samma historia berättas om drottning [[Isabella I av Kastilien]] vid [[Granada]]s belägring. ==Isabellfärg inom ridsport==[[Fil:Quarter Horse(REFON)-cleaned.jpg|miniatyr|En ljust isabellfärgad [[Quarterhäst]]]]En isabellfärgad [[häst]] har ljusgul, guldgul eller smutsgul [[hårrem]] och [[skyddshår]] (man &amp; svans) som är samma färg som hårremmen eller något ljusare eller mörkare. Skinnet och hovarna hos isabeller är mörkt, och likaså ögonen (med undantag för vita [[tecken (häst)|tecken]]). På engelska och ofta internationellt kallas isabellfärgen ibland för [[palomino]], vilket i själva verket är en specifik gyllene nyans av isabellfärg. Isabeller kan också lätt blandas ihop med ljusa [[fux|fuxar]], [[skimmel|skimlar]], [[gulvit|gulvita]], [[pärlvit|pärlvita]], [[rökvit|rökvita]], [[Champagne (hästfärg)|champagnefärgade]] och &quot;pearl&quot;-färgade hästar===Genetik===Isabellfärgen orsakas av en kopia av &quot;gulgenen&quot; (CcrC) på [[fux]], på [[Brun (häst)|brun]] orsakar färgen [[gulbrun]] (förr kallad [[bork]]) . &quot;Gulgenen&quot; har i enkel uppsättning ingen eller liten effekt på svart pigment, och därför kan en [[Rapp (häst)|svart]] häst bära på anlaget utan att det syns (genen kan upptäckas med DNA-prov och kallas då för [[Gulsvart (hästfärg)|gulsvart]]. Dubbla kopior av genen (CcrCcr) ger [[gulvit]] (på [[fux]]), [[pärlvit]] (på [[Brun (häst)|brun]]) och [[rökvit]] på svart. (Ccr) är den enda hästfärgs-gen som ger mer effekt i dubbel uppsättning än enkel.==Se även=={{commonscat|Palomino (coat)}}* [[Isabelline (färg)]]==Externa länkar==*[http://www.equusite.com/articles/basics/colors/colorsPalomino.shtml Bilder på Isabellfärgade hästar (en)]*[http://www.ultimatehorsesite.com/colors/palomino.html Isabell på ultimatehorsesite.com (en)]*[http://colormorgans.tripod.com/palomino.htm Isabellfärgen hos morganhästar (en)]*[http://www.equinecolor.com/cream.html Gul-genen (en)][[Kategori:Hästfärger]][[Kategori:Färgord]][[cs:Palomino]][[da:Palomino]][[de:Cream-Gen des Pferdes#Aufhellung beim Fuchs]][[en:Palomino]][[fr:Palomino (cheval)]][[it:Palomino]][[nl:Palomino]][[pl:Koń izabelowaty]][[fi:Voikko]]