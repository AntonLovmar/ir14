{{omdirigering|Franzén}}{{Biskop|titel=Biskop|bild=Frans Michael Franzén porträtterad 1823 av Johan Gustaf Sandberg.jpg|bildtext=Frans Michael Franzén porträtterad 1823 av [[Johan Gustaf Sandberg]]|kyrka=[[Svenska kyrkan]]|stift=[[Härnösands stift]], biskop|period=1832–1847|företrädare=[[Erik Abraham Almqvist]]|efterträdare=[[Israel Bergman]]|född=[[9 februari]] [[1772]] &lt;br&gt; {{flaggbild|Finland}} [[Uleåborg]]|död={{död datum och ålder|1847|8|14|1772|2|9}} &lt;br&gt; {{flaggbild|Sverige}} [[Säbrå församling]], [[Härnösands kommun|Härnösand]]|prästvigd=1803|biskopsvigd=|akademisk titel=[[Teologie doktor]] 1818}}[[Fil:F M Franzén.jpg|miniatyr|200px|Frans Michael Franzén. Porträtt av Fredrika Bremer]][[Fil:Franzén Frans Mikael.jpg|höger|miniatyr|Kopparstick av G Fahlcrantz.]]'''Frans Michael Franzén''', född [[9 februari]] [[1772]] i [[Uleåborg]], [[Finland]], död [[14 augusti]] [[1847]] i [[Säbrå församling]], [[Härnösands kommun|Härnösand]], var en [[finlandssvensk]] [[skald]], psalmdiktare och kyrkoman. Han var ledamot av [[Svenska akademien]] från [[1808]] och dess ständige sekreterare [[1824]]–[[1834]], samt medlem av psalmbokskommittén [[1811]]–[[1819]]. Franzén var [[Kyrkoherde]] i [[Kumla]], därefter i [[Klara kyrka]], samt [[biskop]] i [[Härnösand]] från [[1834]].== Biografi ==Franzén var son till handlaren och rådmannen Zachris Franzén (1744–1787) och Helena Schulin. Släkten kommer från [[Kexholm]], [[Finland]] där flera förfäder till Franzén varit handlande. Franzén var gift första gången år 1799 med köpmannadottern Margareta Elisabet &quot;Lilli&quot; Roos (1779–1806). Efter hennes död gifte han 1807 om sig med vännen [[Michael Choraeus]] änka Sofia Kristina Wester (1780–1829). Efter hennes död gifte han sig för tredje gången 1831 med Kristina Elisabet Arwidsson (1783–1859).Redan vid 13-årsåldern blev Franzén student vid [[Åbo Akademi|Kungliga Akademien i Åbo]] trots att fadern helst såg honom gå i släktens spår. Den uppskattning han rönte vid universitetet gjorde dock att Franzén bara kortvarigt försökte hörsamma faderns önskan. Han hann dock under [[Henrik Gabriel Porthan]] ledning promoveras till filosofie magister 1789.&lt;ref&gt;''Svensk uppslagsbok'', Malmö 1931&lt;/ref&gt; År 1790 begav han sig till [[Uppsala universitet]] där skrevs in vid den [[Finska nationen, Uppsala|finska nationen]] och  studerade [[Immanuel Kant]] för [[Daniel Boëthius]]. Åter i Åbo disputerade han 1791 med ''Om språkets ursprung'' för vilken avhandling han blev utnämnd till docent i vältalighet året därefter. År 1793 debuterade han som poet i Stockholms-Posten. Bland de dikter han publicerade i tidningen märks ''Menniskans anlete'', ''Den gamle knekten'' och ''Till en ung flicka''.&lt;ref&gt;''Svensk uppslagsbok'', Malmö 1931&lt;/ref&gt;Franzén var en stor beundrare av [[Anna Maria Lenngren]] och de tyska förromantikerna. Efter debuten i Stockholms-posten och belönades han, efter ytterligare några bidrag i samma tidning, med pris av Svenska akademien, nominerad av [[Johan Henric Kellgren]], som visade stor uppskattning för Franzéns poesi. Framgångarna stimulerade till fortsatt produktion, och 1794–1795 publicerade Franzén en mängd dikter, dels i ''Stockholmsposten'', dels i ''Åbo tidningar'', vars redaktör han blev 1794. Främst bland dessa märks ''Det nya Eden'', hans mest romantiska dikt. Franzén hade nu vänt sig från de, inom svensk poesi tidigare dominerande franska mönster, och tagit intryck av tyska och brittiska poeter som [[Friedrich Gottlieb Klopstock]], [[John Milton]] och [[James Thomson]].&lt;ref&gt;''Svensk uppslagsbok'', Malmö 1931&lt;/ref&gt;År 1795 anställdes Franzén som guvernör åt [[Fredrika Bremer]]s far Carl Fredrik Bremer med vilken han gjorde resor i [[Europa]], något som på den tiden endast ankom de riktigt välsituerade. Efter sin hemkomst skrev han sin mest berömda dikt, ''Sång öfver grefve Gustaf Philip Creutz'', för vilken han 1797 erhöll Svenska akademins stora pris. Som krav för priset ställdes dock vissa krav på vissa ändringar i dikten för att passa den akademiska smaken. Efter detta avstannade hans poetiska nyskapande nästan helt.&lt;ref&gt;''Svensk uppslagsbok'', Malmö 1931&lt;/ref&gt;Franzéns skapande återupptogs med tiden. Förutom hans psalmer, varav ett 30-tal togs med i 1819 års psalmbok, märks några sällskapsvisor, särskilt ''Glädjens ögonblick'' och ''Champaagnevinet''. Slutligen hans kända dikter om Fanny, som senare förenades med hans ungdoms Selmadikter i diktcykeln ''Selma och Fanny'' (1824).&lt;ref&gt;''Svensk uppslagsbok'', Malmö 1931&lt;/ref&gt;Franzén påbörjande 1810 en samling ''Skaldestycken'', varav endast ett band publicerades. En andra samling ''Skaldestycken'' kom ut 1824–1861 i sju band, och i ny upplaga med titeln ''Samlade dikter'' 1867–1869. Franzéns övriga författarskap är samlat i ''Skrifter i obunden stil'' (1835), ''Predikningar'' (5 band, 1841–1845), ''Strödda predikningar och smärre andliga skrifter'' (1852) och ''Minnesteckningar'' (3 band, 1848–1860).&lt;ref&gt;''Svensk uppslagsbok'', Malmö 1931&lt;/ref&gt; År 1796 fick han tjänst som bibliotekarie i [[Åbo]] där han snart gjorde akademisk karriär som professor i [[lärdomshistoria]] 1798, [[historia]] och [[praktisk filosofi]] 1801. Som professor verkade han också som inspektor för [[Nylands nation]] 1800–1811. Han kom under denna tid till insikt om att filosofin var sprungen ur hans religiösa övertygelse, vilket ledde till att han lät prästviga sig [[1803]]. [[Finska kriget]] 1808–1809 tvingade Franzén att överväga, huruvida han skulle stanna i Finland eller flytta till Sverige. Sommaren 1811 utvandrade han från storfurstendömet Finland till Sverige för att tillträda kyrkoherdetjänsten i [[Kumla församling, Strängnäs stift|Kumla]], [[Örebro län]].  (Först 1840 företog han ett kort återbesök i Finland. I en dikt fångade han sina intryck av folket och landet efter regimskiftet). År 1818 promoverades han till [[teologie doktor]]. År 1824 blev han kyrkoherde i Klara församling i [[Stockholm]], innan han utsågs till biskop i (det odelade) [[Härnösands stift#Delning|Härnösands stift]] dit han flyttade 1834 och stannade till sin död. [[Härnösands domkyrka]] byggdes under hans biskopstid och hans stift omfattade vid denna tid hela Sverige norr om [[Uppsala stift|ärkestiftet]]. Franzén inspekterade många av stiftets församlingar och skolor och drog sig ej för att uttala kritik, där han ansåg det vara befogat. Detta väckte förvåning, eftersom man ofta trott, att han var en fridens man, som aldrig kunde bli förargad.1810 påbörjade Franzén en samling ''Skaldestycken'' varav endast ett band utkom. En andra samling''Skaldestycken'' utkom 1824-61 i 7 band och i ny upplaga under titeln ''Samlade dikter'' 1867-69. Franzéns övriga författarskap är smalingat i ''Skrifter i obunden stil'' (1835), ''Predikningar'' (5 band, 1841-45), ''Strödda predikningar och smärre andliga skrifter'' (1852) samt ''Minnesteckningar'' (3 band, 1848-60).&lt;ref&gt;''Svensk uppslagsbok'', Malmö 1932&lt;/ref&gt;Inför Sveriges riksdags prästestånd 1823 yttrade Franzén, att han själv var &quot;född finne&quot;. (Terminologin vid denna tid gjorde ingen åtskillnad mellan svensktalande och finsktalande personer från storfurstendömet Finland. Se [[Sverigefinlandssvenskar]].) Han var ledamot av prästeståndet 1823–1841 med vissa avbrott.Öster om Domkyrkan, i &quot;Grottan&quot; i Stadsparken i Härnösand finns det stora belysta &quot;Franzénmonumentet&quot; utfört 1910 av skulptören [[Carl Milles]]. Det är en bronsstaty av den stående Franzén som läser ur sin bok, jämte en sockelgrupp i granit med de sittande sångmöerna Selma och Fanny (med skilda temperament, vilka uppträder i hans diktning). På [[Göteborgs museum]] finns hela gruppen i liten skala. Strax sydost om Kumla kyrka (i &quot;Grottan&quot;) finns en minnessten från 1946 över Franzén. Inne i pastorsexpeditionen (inrymd i nya prästgården - Franzéns gamla prästgård revs omkring 1920) finns en minnesplakett i järn. Framför länsstyrelsen i Uleåborg finns Franzén-parken med en byst (1881) av Franzén på en hög sockel.Franzén invaldes 1815 som ledamot nummer 367 av [[Kungliga Vetenskapsakademien]]. Hans samlade dikter utgavs jämte en biografi i två band av svärsonen [[Anders Abraham Grafström]] 1867. Franzén är kanske främst ihågkommen för sina många bidrag till [[den svenska psalmboken]], varav 22 psalmer fanns i 1819 års psalmbok och 13 psalmer finns i 1986 års psalmbok. [[Johan Olof Wallin]] och Franzén var de främsta medarbetarna i kommittén för 1819 års psalmbok.Vid sin död efterlämnade Franzén sju barn och 23 barnbarn. Av ursprungligen 4 barn i första äktenskapet levde då ett. Av ursprungligen 9 barn i andra äktenskapet levde då 6. Hans son Zacharias (Zeth) Michael Franzén blev konsul och ägare till [[Balingsta gård|Balingsta]] och [[Vidja, Huddinge kommun|Vidja]] i Huddinge. Hans dotter Maria Helena Rosina Franzén var gift med [[Carl Daniel von Haartman]], de blev föräldrar till [[Olof Palme]]s farmors mor. Genom kvinnosidan av ätterna [[von Born]] samt [[Lavonius]] är Franzén stamfar till nästan alla nu levande medlemmar av den månghövdade släkten [[Palme]]. Andra Franzén-ättlingar bär namnen Grafström, [[Kempe]], [[Hernmarck (släkt)]], [[Lagercrantz]], [[von Koch]], [[Curman]], Uddenberg, Kilander, Hazelius, Langenskiöld, [[Ekman (släkt)]], [[Uggla (ätt)]], [[Wachtmeister]], [[Ankarcrona]], [[Aminoff]], Björkenheim, von Wendt, Linder och Westman. Mer än 1&amp;nbsp;000, år 2011 levande personer, är ättlingar till Frans Michael Franzén. Ingen av dessa ättlingar heter Franzén eller är präst, men åtminstone en är poet. (Dotterdotters dotterdotters sonsons dottern förvaltningsrättsjuristen Diana [[Lagercrantz]] född 1973).==Psalmer==*[[Ack, döden haver hädanryckt]] (1695 nr 331, 1819 nr 344) omarbetat tidigare version*[[Bereden väg för Herran]] (1819 nr 53), (1986 nr 103) {{src|Bereden väg för Herran}}*[[Den korta stund jag vandrar här]] (1819 nr 119), (1986 nr 157) {{src|Den korta stund jag vandrar här}}*[[Din sol går bort, men du blir när]] (1819 nr 436), (1986 nr 506)*[[Din spira, Jesus, sträckes ut]] (1819 nr 118), (1986 nr 35) {{src|Din spira, Jesus, sträckes ut}}*[[Du som var den minstes vän]] (1986 nr 379, två författare)*[[Fridens Gud, oss frid förläna]] (1937 nr 506) {{src|Fridens Gud, oss frid förläna}}*[[Gud, min Gud, som ville än]] diktad 1818 (1819) nr 368 &quot;För en hustru som skall kyrkotagas&quot; (1937) Läsepsalm II &quot;För en moder som skall kyrkotagas&quot;*[[Hör, Gud ännu sin nåd dig bjuder]] (1986 nr 402) skriven 1814 {{src|Hör, Gud ännu sin nåd dig bjuder}}*[[Jesus, dig i djupa nöden]] (1986 nr 449, två författare]*[[Kom, o Jesus, väck mitt sinne.]] (1819 nr 352)*[[Min vilotimma ljuder]] (1819 nr 444)*[[När allt omkring mig vilar]] (1819 nr 433), (1986 nr 505)*[[O Herre Gud, gör nåd med mig]] (1819 nr 181 därefter i [[Svante Alin|Alin]]/[[Johan Alfred Eklund|Eklund]]s version) bearbetad okänt årtal {{src|O Herre Gud, gör nåd med mig}}*[[O Jesus, än de dina]] (1986 nr 70) {{src|O Jesus, än de dina}}*[[Skåda, skåda nu hör alla]] (1986 nr 142, fem författare)*[[På Sinai stod Herren Gud]]*[[Säll är den man, som fruktar Gud]] (1695 nr 98, 1819 nr 339), bearbetat okänt årtal {{src|Säll är den man, som fruktar Gud}}*[[Vad ljus över griften]] (1819 nr 102), (1986 nr 146) {{src|Vad ljus över griften}}*[[Vak upp! Hör väkten ljuder]] (1819 nr 165), (1986 nr 535)*[[Vart flyr jag för Gud]] (1986 nr 547, tre författare)==Dryckesvisor== *''Bordsvisa'' {{src}} &quot;När skämtet tar ordet vid vänskapens bord&quot; är välkänd, speciellt följande fyra rader:&lt;poem&gt;&quot;En blomma är glädjen: i dag slår hon ut, i morgon förvissnar hon redan, just nu, då du kan, hav en lycklig minut och tänk på den kommande sedan.&quot;&lt;/poem&gt;Hela texten finns i &quot;Externa länkar&quot; nedan.*''Glädjens ögonblick'' {{src}}*''Livets njutning''== Noter ==&lt;references/&gt;==Litteratur==*Spjut, Einar ''Frans Michael Franzén'' , Uppsala, 1925.*''[http://runeberg.org/fmfdikt/ Frans Michaël Franzéns samlade dikter]'', 7 band, 1867-1869, inklusive en levnadsbeskrivning, digitaliserade av [[Projekt Runeberg]]*Grafström, Erik (1949). Frans Michael Franzén. Några genealogiska uppgifter om hans släkt. (60 sidor). *Wiig, Arne ''Frans Michael Franzén Myten och Människan''. Franzénsällskapets skriftserie II. Härnösand 2006.*Encyclopaedia Britannica (1896). Vol IX. Franzén.*Britannica (1993). Franzén.*Svenska Män och Kvinnor (1944). Alb Bonniers Förlag. Franzén.*Svensk Uppslagsbok (1949). Franzén.*Nordisk Familjebok (1908). Franzén. *Nordisk Familjebok (1959). 8:e bandet. Franzén.*Svenskt Biografiskt Lexikon (1966). Norstedt &amp; Söner. Franzén, 13 sidor.*Nationalencyklopedin (1991). Franzén.*&quot;1809&quot;. Livrustkammaren (2009). 435 sidor. ISSN 0024-5372. Sid. 89-90, 97-99.*Ek, S (1916) ''Franzéns Åbodiktning''.*Lundström, G. (1847) ''Frans Michael Franzén: Liv och diktning under Kumlatiden''.*Lundström, G. (1948) ''Frans Michael Franzén: Dikter, psalmer och brev''.== Se även ==*[[Lista över biskopar i Härnösands stift]]==Externa länkar=={{Wikisource författare}}{{commonscat|Frans Michael Franzén}}* {{Libris namn|Franzén|Frans Michael|år=1772-1847|auth=187347}}* [http://litteraturbanken.se/forfattare/FranzenFM Frans Michael Franzén], författarpresentation i [[Litteraturbanken]]{{start box}}{{succession box | företrädare= [[Andreas Planman]] | titel = [[Nylands nation|Nylands nations inspektor]] | år = 1800-1811 | efterträdare = [[Johan Fredrik Wallenius]]}}{{succession box | företrädare= [[Henrik Gabriel Porthan]] | titel = [[Österbottniska avdelningen|Österbottniska nationens inspektor]] | år = 1804-1811 | efterträdare = [[Gustaf Gabriel Hällström]]}}{{succession box | titel=[[Svenska Akademien]],&lt;br&gt;[[Lista över Svenska Akademiens ledamöter#Stol 13|Stol nr 13]]| företrädare= [[Gustaf Fredrik Gyllenborg]] | år = 1808-1847 | efterträdare= [[Bernhard Elis Malmström]]}}{{end box}}{{Psalmse}}{{Svenska akademiens ständiga sekreterare}}{{STANDARDSORTERING:Franzen, Frans Michael}}[[Kategori:Frans Michael Franzén| ]][[Kategori:Finländska professorer i historia]][[Kategori:Ledamöter av Svenska Akademien]][[Kategori:Svenska Akademiens ständiga sekreterare]][[Kategori:Biskopar i Härnösands stift]][[Kategori:Prästeståndets riksdagsledamöter]][[Kategori:Kyrkoherdar i Stockholm]][[Kategori:Svenskspråkiga författare]][[Kategori:Svenskspråkiga poeter]][[Kategori:Sverigefinlandssvenskar]][[Kategori:Finländska poeter]][[Kategori:Svenska poeter]][[Kategori:Svenska psalmförfattare]][[Kategori:Finländska psalmförfattare]][[Kategori:Alumner från Uppsala universitet]][[Kategori:LVA]][[Kategori:Födda 1772]][[Kategori:Avlidna 1847]][[Kategori:Män]][[Kategori:Ledamöter av Kungliga Musikaliska Akademien]][[Kategori:Evangelisk-lutherska psalmförfattare]][[Kategori:Bureätten]][[Kategori:Personer från Uleåborg]][[da:Frans Michael Franzén]][[de:Frans Michael Franzén]][[en:Frans Michael Franzén]][[no:Frans Michael Franzén]][[sl:Frans Michael Franzén]][[fi:Frans Mikael Franzén]]