'''Carl Fredrik Lotharius Hochschild''', född [[13 september]] [[1831]] i [[Köpenhamn]], död [[12 december]] [[1898]], var en svensk [[friherre]], [[diplomat]] och [[politiker]] ([[utrikesminister]] 1880-1885 samt riksdagsman). Sonson till [[Rutger Fredrik Hochschild]]. Gift 1858 med grevinnan Amelie Elisabet Charlotta Piper (1836-1921) .Hochschild blev student i [[Lund]] 1848 och avlade [[kansliexamen]] året efter. Han tillbringade mycket av sin uppväxt vid sin fars sida, [[envoyé]]n och friherre Carl Hochschild i de europeiska huvudstäderna där han lärde sig diplomatyrket och dess normsystem samt arbetsformer. Han fick också uppleva 1848 års revolutionära vindar och tog till sig dess mer frisinnade och moderna idéer.Efter en plikttrogen karriär inom utrikesförvaltningen blev Hochschild envoyé i [[Berlin]] med ackreditering även i Dresden, Schwerin och Neu - Strelitz 1865. Hans inställning till [[Preussen]]s kansler [[Otto von Bismarck]] samt dennes krigspolitik i Slesvig - Holsteinfrågan var kyligt och sympatilöst, en inställning som delades av statsledningen i Stockholm. Efter att ha tillbringat större delen av 1865 med stor vantrivsel i den preussiska huvudstaden fick Hochschild 1866 placering som envoyé i [[London]]. Han reste dock hem till Stockholm för att rösta ja till representationsreformen som han starkt stödde. Han erbjöds under ministärkrisen 1871 chefskapet över UD men ställde sådana krav på hur regeringens sammansättning skulle se ut att han denna gång blev förbigången.Efter hemkomsten från London 1876 invaldes Hochschild i [[första kammaren]] 1877 där han kom att tillhöra &quot;skåningarna&quot; eller de kompromissvänliga. 1880 utsågs han till [[utrikesminister]] och excellens efter [[Oscar Björnstjerna]]. Hochschilds största utmaningar inom utrikespolitiken låg inom unionspolitiken där hans linje var smidig anpassning utan att göra farliga medgivanden. [[Oscar II]] och den nationella högern var kritiskt inställda till honom.Inom regeringen drev Hochschild en linje att traktatsfrågor skulle överflyttas från den ministeriella konseljen till statsrådet i sin helhet. Förändringsförslaget till grundlagen att den ministeriella konseljen skulle utökas med ett statsråd ansåg han var en &quot;skenreform&quot; . Han fick dock mothugg av sina regeringskollegor som ansåg att hans reformförslag skulle underminera regeringen i första kammaren inför avgörandet av de viktiga frågorna om försvaret och grundskatterna.På grund av att Hochschild gjort sig obekväm inom regeringen och första kammaren fick han avgå som utrikesminister samt blev ej omvald till sitt förstakammarmandat. Han blev 1887 utsedd till ordförande i Sveriges allmänna exportförenings styrelse.==Källor==*Svenskt biografiskt lexikon{{Successionsbox|  företrädare = [[Oscar Björnstjerna]]|        titel = [[Sveriges utrikesminister]]|           år = 1880–1885| efterträdare = [[Albert Ehrensvärd d.ä.]]}}{{STANDARDSORTERING:Hochschild, Carl}}[[Kategori:Svenska friherrar]][[Kategori:Svenska diplomater]][[Kategori:Sveriges utrikesministrar]][[Kategori:Ridderskapet och adelns riksdagsledamöter]][[Kategori:Ledamöter av Sveriges riksdags första kammare]][[Kategori:Män]][[Kategori:Födda 1831]][[Kategori:Avlidna 1898]][[Kategori:KMO]][[Kategori:Sankt Olavs Orden]][[fi:Carl Hochschild]]