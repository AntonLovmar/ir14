Jakob '''Wilhelm''' Ebbe Gustaf '''Leche''', född 4 sept [[1850]] i [[Helsingborg]], död [[1927]], var en [[svenskar|svensk]] [[zoolog]] och [[professor]]. Leche var rektor för [[Stockholms högskola]] 1887-1890.Leche blev 1870 student vid [[Lunds universitet]], 1875 [[filosofie kandidat]] och 1877 [[filosofie doktor]], tjänstgjorde 1873-1877 som extra ordinarie amanuens vid geologiska institutionen, var 1876-1880 [[docent]] i zoologi i Lund, blev 1880 tillförordnad lärare och 1884 professor i zoologi vid Stockholms högskola, vars första vetenskapliga institution, den [[zootomi]]ska, han grundlade. Leche studerade [[anatomi]] i [[Heidelberg]] (under [[Carl Gegenbaur]]), [[München]] och [[Berlin]] (1877) samt [[embryologi]] i [[Messina]] och [[Neapel]] (vintern 1883-1884).Som lärare och författare har Leche speciellt sökt att med den jämförande anatomins, [[paleontologi]]ns och embryologins hjälp utreda det [[genetik|genetiska]] sammanhanget mellan olika däggdjursgrupper; hit hör hans arbeten ''Die Entvicklung des Unterarms und Unterschenkels bei Chiroptera'' (1879), ''Zur Anatomie der Beckenregion bei Insectivora'' (1883), ''Über die Säugetiergattung Galeopithecus'' (1886), ett flertal arbeten över [[pungdjur]]ens [[morfologi]] samt ''Beziehungen zwischen Gehirn und Schädel'' (1911) med flera.Genom en serie undersökningar rörande tandsystemets utveckling hos individen såväl som hos släktet kunde han lämna väsentliga bidrag till dessa genealogiska frågors lösning; av de arbeten som hör hit kan nämnas ''Über die Zahnentwicklung von Iguana tuberculata'' (1893), ''Zur Entwicklungsgcschichte des Zahnsystems der Säugetiere'' (3 delar, 1895-1907), ''Untersuchungen über das Zahnsystem lebender und fossiler Halbaffen'' (1897), ''Zur Morphologie des Zahnsystems der Insectivoren'' (1897), ''Zur Frage nach der stammesgeschichtlichen Bedeutung des Milchgebisses bei den Säugetieren'' (1909, 2:a delen 1915) och ''Morphologisch-geographische Formenreihen bei den Säugetieren'' (1921). I den bekanta zoologiska encyklopedin ''Bronn’s Klassen und Ordnungen des Tierreichs'' har Leche bearbetat däggdjurens anatomi (38 häften). Frågor av allmänbiologiskt innehåll behandlade han i ''Några nyare strömningar inom descendensläran'' (1902) och ''Ein fall von Vererbung erworbener Eigenschaften'' (1902). I [[Sven Hedin]]s ''Scientific results of a journey in Central Asia 1899-1902'' skrev Leche avdelningen zoologi (1904).Av Leches populärvetenskapliga arbeten kan, förutom ett stort antal zoologiska artiklar i [[Nordisk familjebok]] (av vars redaktionskommitté han sedan 1902 var medlem), nämnas ''Några blad ur organismernas utvecklingshistoria'' (1901) samt ''Människan, hennes uppkomst och utveckling'' (1909, 3 upplagor, den 3:e 1915; tysk översättning 1911, 2:a upplagan 1922, även översatt till finska och ryska). Den sistnämnda boken har digitaliserats av [[Projekt Runeberg]].&lt;ref&gt;[http://runeberg.org/lecheman/ Projekt Runeberg: Människan. Hennes uppkomst och utveckling (1909)]&lt;/ref&gt;Genom sina under en längre följd av år konsekvent och målmedvetet genomförda studier övver utvecklingshistoriska frågor samt sinpopulärvetenskapliga författarverksamhet på detta område har Leche för alla tider hävdat sin ställning som [[descendenslära]]ns främste målsman i Sverige under slutet av 1800-talet och första decenniet av 1900-talet, på samma gång han genom sina ingåendestudier i däggdjurens jämförande anatomi innehar obestridd rangplats som en av det tidiga 1900-talets främsta däggdjursanatomer. Även på andra kulturella områden har Leche varit verksam; sålunda har han tagit initiativet till stiftandet av [[Samfundet S:t Erik]] (1901) och till sommarkurserna i Stockholm, som första gången hölls 1902. Varm främjare av folkbildningen, har Leche sedan 1887 tillhört [[Arbetarinstitutet i Stockholm|Arbetarinstitutets i Stockholm]] styrelse, från 1897 till 1922 dess ordförande, samtidigt med att han var en av denna läroanstalts mest uppburna föreläsare; från 1910 var han ledamot i [[Folkbildningsförbundet]]s överstyrelse. Leche var även ordförande i [[Svenska sällskapet för rashygien]] (1910-1921)Leche var ledamot av [[Fysiografiska sällskapet i Lund]] (1878), av [[Vetenskapssocieteten i Uppsala]] (1908), [[Vetenskaps- och vitterhetssamhället i Göteborg]] (1917) och [[Kungliga Vetenskapsakademien]] (1921) samt av flera vetenskapliga samfund i utlandet.Höstterminen 1910 avtäcktes på Stockholms högskolas zootomiska institut till firande av Leches 60-årsdag och 30-åriga verksamhet som lärare vid högskolan hans av [[Oscar Björck]] målade porträtt. Han tog afsked från professuren vid Stockohlms högskola 1918. Vid detta tillfälle överlämnade vänner och elever en penningsumma till Stockholms högskola  (''Wilhelm Leches fond'') att användas till understöd åt zoologistuderande och yngre lärare i zoologi vid högskolan.Wilhelm Leche var far till [[Gunnar Leche]] och [[Mia Leche Löfgren]].== Källor ==*{{runeberg.org|nfbo|0776.html Leche, Jakob Vilhelm Ebbe Gustaf}}*{{runeberg.org|nfcq|0068.html Leche, J. Vilhelm E. G.}};Noter&lt;references/&gt;{{start box}}{{succession box | företrädare = [[Gösta Mittag-Leffler]] | titel = [[Stockholms universitet|Rektor för Stockholms högskola]] | år = 1887-1890 | efterträdare = [[Gösta Mittag-Leffler]] }}{{end box}}{{Zoologstub-Sverige}}{{STANDARDSORTERING:Leche, Wilhelm}}[[Kategori:Svenska zoologer]][[Kategori:Svenska professorer i zoologi]][[Kategori:Personer verksamma vid Lunds universitet]][[Kategori:Personer verksamma vid Stockholms universitet]][[Kategori:LVA]][[Kategori:Eugenik i Sverige]][[Kategori:Födda 1850]][[Kategori:Avlidna 1927]][[Kategori:Män]]