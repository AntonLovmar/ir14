'''Johan Widén''' (i riksdagen kallad ''Widén i Nyköping'', senare ''Widén i Östersund''), född [[16 februari]] [[1856]] i [[Kumla]], död [[22 januari]] [[1933]] i [[Stockholm]] var en svensk ämbetsman och politiker. Son till riksdagsmannen [[Erik Olsson (bonde och riksdagsman)|Erik Olsson]], far till [[Sofia Widén]]. Johan Widén föddes in i en politiskt aktiv bondefamilj; fadern var hemmansägare i [[Sånnersta]] och riksdagsman. Själv tog Johan Widén hovrättsexamen i [[Uppsala universitet|Uppsala]] och blev [[vice häradshövding]] år 1883, varefter han var [[rådman]] i [[Nyköping]] [[1885]]-[[1886]], [[länsnotarie]] i [[Södermanlands län]] [[1885]]-[[1896]] och [[landssekreterare]] [[1896]]-[[1906]]. Han var därefter [[landshövding]] i [[Jämtlands län]] [[1906]]-[[1923]].Han var riksdagsman i [[andra kammaren]] [[1900]]-[[1917]], åren [[1900]]-[[1908]] för [[Nyköpings, Torshälla, Strängnäs, Mariefreds och Trosa valkrets]], [[1909]]-[[1911]] för [[Hudiksvalls och Östersunds valkrets]] och [[1912]]-[[1917]] för [[Jämtlands läns södra valkrets]]. I likhet med sin far var Widén [[protektionism|protektionistisk]], och vid invalet i riksdagen anslöt han sig till [[lantmannapartiet]] fastän han representerade en stadsvalkrets. I sociala frågor förespråkade dock Widén reformer vilket stred mot partiets allmänna hållning. Han var [[civilminister]] i [[Christian Lundeberg]]s ministär augusti-november [[1905]].Widén blev mycket respekterad för sin politiska integritet, och gick flera gånger emot både partiet, Boströms ministär och ämbetsmännen. När [[Karl Staaff]] lade fram en lösning till rösträttsfrågan lämnade Widén lantmannapartiet, och efter några år som [[vänstervilde]] [[1906]]-[[1908]] övergick han till [[liberala samlingspartiet]]. År 1914, när han valdes till talman, lämnade han dock även det partiet och betecknade sig som [[frisinnad vilde]]. Hans styrka var som utredare, och den stora fattigvårdsreformen [[1918]] under statsminister Edén var en av hans förtjänster. Widéns sociala engagemang hade en religiös grund, och det sades att han trots all framgång till det yttre behöll något av en anspråkslös och flärdfri allmogestil. 1920 erhöll Johan Widén [[Vasaorden]]s storkors. Kungl. Samfundet för utgivande av handskrifter rörande [[Skandinaviens historia]] har låtit publicera Widéns dagboksanteckningar i två band.Widén var gift med [[Ellen Widén]], född Murray (1866-1944) som grundade [[Jamtli]] och föreningen Jämtslöjd.==Källor=====Litteratur===* ''Tvåkammarriksdagen 1867-1970'' (Almqvist &amp; Wiksell International 1988), band 1, s. 398-399===Tidskrifter===&lt;!-- Under &quot;källor&quot; skall alla de övergripande böcker, artiklar som använts för att skriva artikeln finnas  --&gt;*''[http://runeberg.org/hvar8dag/10/0387.html Hvar 8 dag, 10:de Årg, No 25, 21 mars 1909, sid. 386].{{start box}}{{succession box|titel=[[Landshövdingar i Jämtlands län|Landshövding i Jämtlands län]] |företrädare=[[Knut Sparre]] |år= 1906-1923 |efterträdare=[[Sigfrid Linnér]]}}{{succession box | företrädare = [[Carl Carlsson Bonde]] | titel = [[Lista över talmän i Sveriges riksdag|Andra kammarens talman i Sveriges riksdag]] | år = 1914–1917 | efterträdare = [[Daniel Persson i Tällberg]]}}{{end box}}{{STANDARDSORTERING:Widen, Johan}}[[Kategori:Födda 1856]][[Kategori:Avlidna 1933]][[Kategori:Andra kammarens talmän]][[Kategori:Landshövdingar i Jämtlands län]][[Kategori:Ledamöter av Sveriges riksdags andra kammare]][[Kategori:Svenska liberala politiker]][[Kategori:Hedersledamöter vid Södermanlands-Nerikes nation]][[Kategori:Män]][[Kategori:Alumner från Uppsala universitet]][[Kategori:Hedersledamöter vid Norrlands nation]]