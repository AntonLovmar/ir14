[[Fil:Rudbeck O dy.jpg|miniatyr|Olof Rudbeck d.y.]]'''Olof [[Rudbeck]] d.y.''', född 15 mars [[1660]] i Uppsala, död 23 mars [[1740]] i Uppsala, var en svensk [[naturhistoriker]] och [[språkforskare]], professor i medicin och rektor för [[Uppsala universitet]]. Rudbeck var en pionjär inom [[botanik]] och [[ornitologi]], och adlades 1719. Rudbeck var näst äldste son till [[Olof Rudbeck d.ä.]] och Vendela Lohrman. Undervisad av sin berömde far i botanik och teckning och handledd för övrigt av skickliga lärare, blev sonen student i Uppsala, studerade medicin och utgav 1686 en disputation, ''De propagatione plantarum'' under presidium av [[Andreas Drossander]]. [[Gunnar Eriksson]] har bedömt detta verk som den moderna botanikens födelse i Sverige. För avhandligen fick han 100 dukater av drottning [[Ulrika Eleonora]]. Sedan han samma år utnämnts till medicine adjunkt, reste han 1687 till England, Holland och Tyskland för att studera botanik. I Utrecht promoverades han 1690 till medicine doktor för avhandlingen ''De fundamentali plantarum notitia rite acquirenda''.&lt;ref&gt;Libris http://libris.kb.se/bib/11493027&lt;/ref&gt; I det verket efterlyser Rudbeck en växtsystematik, något som skulle realiseras generationen därefter av Rudbecks student [[Carl von Linné]].Återkommen till hemlandet 1691, utnämndes han följande år till ''medicine et botanices professor'' i [[survivans]] efter fadern och övertog tillika huvudansvaret för bearbetningen av dennes ''Campi Elysii''. Tre år senare, 1695, företog han på [[Karl XI]]:s befallning en resa till [[Lappland]], en resa han ämnade beskriva i ett verk, ''Lapponia illustrata'', av vilka endast den första av flera planerade delar utkommit, då manuskriptet och dess arbetsanteckningar förstördes vid den stora eldsvådan i Uppsala 1702. Under sin vistelse i Lappland hade han tyckt sig finna en viss likhet mellan [[samer]]nas språk och [[hebreiska]]n, något som grundades på den bibliska föreställningen om språkens uppkomst och språkförbistringen efter [[Babels torn]]. Efter hemkomsten kastade han sig med entusiasm över språkforskning och skrev ett arbete i tio tjocka volymer kallat ''Lexicon harmonicum'', för att bevisa inte bara samiskans likheter med hebreiskan, utan [[finska]]ns med [[ungerska]]n och götiskans med [[kinesiska]]n, allt till försvar för faderns [[Atlantica|atlantiska teorier]]. Endast en liten del av verket utgavs som provtryck 1716. Handskriften inlöstes 1760 till [[Uppsala universitetsbibliotek]]. Han utgav för övrigt åtskilliga andra avhandlingar i samma syfte. År 1719 adlades Rudbeck och bosatte sig sedan i Brunna, [[Kydingeholm]] och Brolöfsta. Året därefter befriades han från plikten att hålla de botaniska föreläsningarna, vilka en kort tid sköttes av [[Carl von Linné]], och frikallades 1730 också från de medicinska. Vid uppnådda sjuttionio år (1739) utnämndes han till [[arkiater]], men avled kort därefter den 23 mars 1740.Av sin far hade Rudbeck ärvt intresset för vissa kunskapsarter, men saknade det skarpa, blixtrande intellekt som på ett så förvånande sätt uppenbarat sig i faderns ''[[Atlantica]]''. Trots det var han en man som genom sin djupa lärdom och outtröttliga forskningsiver förde det Rudbeckska namnet vidare. Tillsammans med dåvarande bibliotekarien, sedermera ärkebiskopen [[Erik Benzelius d.ä.]], grundade han [[Vetenskapssocieteten i Uppsala]] 1719.Rudbeck var en pionjär inom [[ornitologi]]n och han höll de första ornitologiska föreläsningarna i Sverige [[1727]]-[[1731]]. Dessa föreläsningar höll han utifrån den bok han själv skrivit om Sveriges fåglar. Boken, som brukar kallas [[Rudbecks fågelbok|Rudbecks fogelbok]] påbörjades redan 1693 men gavs aldrig ut förutom som faksimilutgåva 1985. Hans ornitologiska föreläsningar bevistades av [[Peter Artedi]] och Carl von Linné. Den senare hedrade sin lärare genom att uppkalla en blomma efter honom, [[Rudbeckia]].== Äktenskap ==Rudbeck var gift tre gånger. Första äktenskapet ingick han 1691 med Katarina Goeding, dotter till rådmannen Anders Johansson och Catharina Hansdotter Giöding, samt syster till professor [[Andreas Goeding]]. I detta äktenskap föddes tre barn. Sonen Olof blev kapten. Dottern Vendela blev gift med adjunkten Petrus Martin samt mor till [[Roland Martin (medicinare)|Roland Martin]], och dottern Catharina var först gift med Rudbecks inneboende [[Michael Eneman]] och sedan med [[Anders Bergencrantz]].Andra äktenskapet ingicks 1697 med Anna Katarina Schönström. Hon var dotter till [[Peter Svedberg]], adlad [[Schönström]], och Anna Margaretha [[Behm]]. I det äktenskapet föddes åtta barn.1721 gifte sig Rudbeck för tredje gången, med sin kusins dotter Charlotta Rothenburg. Hon var dotter till jägmästaren Carl Fredrik Rotenburg och Christina Rudbeckia. I det äktenskapet föddes fem barn. Linné kallade henne för en ''virago'', en satkärring, och Rudbecks liv ska ha förmörkats under det sista äktenskapet.== Psalmer ==Rudbeck finns representerad i [[de svenska psalmböckerna]] med originaltexten till minst två verk (1937 nr [[En Fader heter du|384]] och nr [[O store Allmakts-Gud|493]])* [[En Fader heter du|Ack, huru plågas jag]] (1695 nr 332, 1819 nr 364) skriven 1694, varav verserna 3 och 2 sedan blev:** [[En Fader heter du]] (1937 nr 384) * [[O store Allmakts-Gud]] (1695 nr 324, 1937 nr 493) skriven 1693{{start box}}{{succession box | företrädare = [[Carl Lundius]]| titel = [[Lista över rektorer för Uppsala universitet|Uppsala universitets rektor]] | år = Vt 1708 | efterträdare = [[Johannes Reftelius]]}}{{succession box | företrädare = [[Daniel Lundius]]| titel = [[Lista över rektorer för Uppsala universitet|Uppsala universitets rektor]] | år = Vt 1715 | efterträdare = [[Johan Upmarck]]}}{{succession box | företrädare = [[Johannes Reftelius]]| titel = [[Lista över rektorer för Uppsala universitet|Uppsala universitets rektor]] | år = Vt 1724 | efterträdare = [[Olof Celsius d.ä.]]}}{{end box}}{{Psalmse}}== Källor ==&lt;references/&gt;{{SBH}}* Gunnar Broberg, ''Svenskt biografiskt lexikon'', Stockholm 2000{{STANDARDSORTERING:Rudbeck, Olof 02}}[[Kategori:Svenska botaniker]][[Kategori:Svenska zoologer]][[Kategori:Svenska ornitologer]][[Kategori:Svensk adel]][[Kategori:Svenska psalmförfattare]][[Kategori:Svenska professorer]][[Kategori:Personer verksamma vid Uppsala universitet]][[Kategori:Födda 1660]][[Kategori:Avlidna 1740]][[Kategori:Män]][[ca:Olof Rudbeck el Jove]][[de:Olof Rudbeck der Jüngere]][[en:Olof Rudbeck the Younger]][[es:Olof Rudbeck el Joven]][[fr:Olof Rudbeck le Jeune]][[it:Olaus Rudbeck il Giovane]][[nn:Olof Rudbeck d.y.]][[pt:Olof Olai Rudbeck]][[ru:Рудбек, Улоф (младший)]]