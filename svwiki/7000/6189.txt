{{DISPLAYTITLE:gzip}}'''gzip''' står för [[GNU]] Zip och är ett öppet komprimeringsprogram/format. Filer som är [[datakompression|komprimerade]] med gzip brukar ha [[filändelse]]n ''.gz''.==Bakgrund==Gzip konstruerades [[1992]] av ''Jean-loup Gailly'' och ''Mark Adler'' som en ersättare till [[compress]], som var standardverktyget för filkomprimering på [[Unix]]. Anledningen till detta var att man till GNU-systemet ville ha ett format som inte använde den [[patent]]erade kompressionsalgoritmen [[LZW]], som compress gjorde. Version 1.0 släpptes i februari [[1993]].==Teknologi==Komprimeringsalgoritmen som gzip använder är [[DEFLATE]], det vill säga samma som [[zip]]. DEFLATE är [[LZ77]] kombinerat med [[huffmankodning]].Eftersom gzip är en komprimering för dataströmmar (Till skillnad från exempelvis zip), finns det ingen inbyggd metod för att samla ihop flera filer till en, utan komprimering kan endast utföras på en fil (dataström) i taget. Man brukar därför använda gzip i kombination med [[tar]], som kombinerar flera filer till en. Filändelsen blir då ''.tar.gz'', eller möjligtvis ''.tgz''.Detta innebär att en mängd filer komprimerade med tar+gzip sannolikt får högre komprimeringsgrad än samma filer komprimerade med zip – eftersom gzip inte bryr sig om var de individuella filerna i tar-arkivet börjar och slutar, kan den godtyckligt kombinera ihop information från de olika filerna för att få bästa kompression. I fallet zip komprimeras dock varje fil alltid för sig. Detta förfarande har dock även nackdelar; zip kan utan fördröjning dekomprimera vilken som helst av filerna i innehållet, men gzip måste dekomprimera större mängder för att komma åt en specifik fil.Gzip är en av de vanligaste komprimeringsmetoderna för [[HTTP|HTTP 1.1]]-strömmar (data från en en [[webbserver]]). För att spara på bandbredden kan vissa webbservrar vara konfigurerade att skicka data som en komprimerad gzip-ström. De flesta [[webbläsare]] har stöd för att ta emot data i detta format, och det hela sker utan att användaren märker något.==Se även==*[[bzip2]]*[[tar]]*[[zip]]==Externa länkar==*[http://gzip.se/anvanda-gzip/ Gzip för hemsidor]*http://www.gzip.org {{en ikon}}*[http://www.gnu.org/software/gzip/gzip.html Webbplats hos GNU]{{en ikon}}*[http://www.ietf.org/rfc/rfc1952.txt RFC 1952] {{en ikon}}  – formatspecifikation för gzip[[Kategori:Komprimeringsprogram]][[Kategori:Filformat]][[Kategori:MS-DOS-program]][[Kategori:Windows-program]][[Kategori:Linux-program]][[ar:جي زيب]][[ca:Gzip]][[cs:Gzip]][[de:Gzip]][[en:Gzip]][[eo:Gzip]][[es:Gzip]][[fa:جی‌زیپ]][[fi:Gzip]][[fr:Gzip]][[it:Gzip]][[ja:Gzip]][[ko:Gzip]][[nl:Gzip]][[pl:Gzip]][[pt:Gzip]][[ru:Gzip]][[th:Gzip]][[tr:Gzip]][[uk:Gzip]][[zh:Gzip]]