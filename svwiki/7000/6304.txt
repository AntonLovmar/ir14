[[Fil:Långträsk station.jpg|miniatyr|Järnvägsstationen i Långträsk.]]'''Byskemodellen''' är en typ av [[järnvägsstation]]shus av VI-klassen ritat av arkitekten chefsarkitekten vid [[Statens Järnvägars arkitektkontor]] [[Adolf W. Edelsvärd]].Vid sekelskiftet [[1900]] byggde staten [[järnväg]]ar långt uppe i Norrland, och Edelsvärd hade sin blivande efterföljare, [[Folke Zettervall]], som medhjälpare. Byskemodellen är en typ av stationshus ur Edelsvärds produktion från denna tid. Den är uppkallad efter den [[järnvägsstation|station]] som i stället kom att heta [[Myrheden]]. Mellan 1892 och 1899 uppfördes stationsbyggnader av byskemodellen på tio platser, i [[Moälven]], [[Själevad]], [[Tvärålund]], [[Ekträsk]], [[Åsträsk]], [[Långträsk]], [[Myrheden, Skellefteå kommun|Myrheden]], [[Storsund]], [[Brännberg]] och [[Hednoret]].Liksom flera av samtiden stationshus byggdes byskemodellen som [[timmerhus]] med tämligen grova stockar. Taken restes brant, och skärmtaket utanför väntsalen uppbars av kraftiga [[konsol]]er, som bildas av tvärväggens utdragna stockar. Utnyttjandet av utrymmen i stationshus av byskemodellen är typisk: Vid ena gaveln finns [[väntsal]], och vid den andra gaveln en [[boställslägenhet]] om ett rum och kök. I mitten åt huset ligger expeditionen, och åt gården finns en [[farstu|förstuga]] med trappa till [[vind]]en, som inrymmer en boställslägenhet åt [[stationsföreståndare]]n. Planen visar en resgodsavdelning skild från expeditionen, i den del av väntsalen som vetter mot gården.Husens exteriör är av mera ovanligt slag än interiören. Taket över trafikdelen ligger längs med banan, medan det över bostadsdelen ligger vinkelrätt mot, så att en gavelspets vänds mot denna. När senare några av husen förlängdes, kom denna gavel att bilda en central [[frontespis]]. Bottenvåningens bostad tycks också ganska snart ha tagits i anspråk som trafiklokaler.De tio husen av denna modell kom att placeras ut vid banorna runt [[Boden]], och typen är således inte knuten till en särskild bana utan snarare till en särskild region. Modellen fick tjäna som förebild till andra stationshus vid andra banor, både vid [[Statens Järnvägar|statsbanan]] och vid en [[enskild järnväg]].[[Kategori:Svenska stationshusmodeller]][[Kategori:Arkitektur och stadsbyggnad i Skellefteå]]