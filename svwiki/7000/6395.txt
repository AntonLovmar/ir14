{{Författare| namn         = Axel Wallengren| bild         = axel_wallengren_hel.jpg| bildstorlek  = 150px| bildtext     = | pseudonym    = [[Falstaff, fakir]]| född_datum   = [[26 januari]] [[1865]]| född_plats   = [[Lund]]| död_datum    = [[4 december]] [[1896]]| död_plats    = [[Berlin]], [[Tyskland]]| yrke         = [[Författare]] &lt;br/&gt; [[Journalist]]| nationalitet = [[svenskar|Svensk]]| period       = 1890-1896| genre        = | ämne         = | debutverk    = ''Bohème och idyll'' (1892)| influenser   = | influerade   = | signatur     = | hemsida      = | fotnoter     = }}'''Sven ''Axel'' Olaus Wallengren''' (ursprungligen ''Svensson''), född den [[26 januari]] [[1865]] i [[Lund]], död den [[4 december]] [[1896]] i [[Berlin]], var en svensk [[författare]], [[poet]] och [[journalist]]. Han är i dag inte minst ihågkommen som originell och stilbildande [[humor]]ist under [[pseudonym]]en '''[[Falstaff, fakir]]'''.==Familjebakgrund och uppväxt==[[Fil:Axel Wallengrens barndomshem.JPG|miniatyr|vänster|Det hus på Tomegapsgatan i Lund där '''Axel Wallengren''' tillbringade merparten av sitt korta liv.]][[Fil:axel_wallengren_m.jpg|miniatyr|vänster|'''Axel Wallengren''' (som då ännu hette Svensson) som barn.]]Axel Wallengren föddes som Axel Svensson. Han var äldsta barn till kronouppbördsmannen Mårten Svensson (1831-1898) och dennes hustru Olivia Wallengren (1842-1879), vars efternamn Axel och hans helsyskon senare antog. Fadern var bondson från [[Östra Tommarp]], men hade arbetat sig upp till en betrodd man i staden Lund med många offentliga uppdrag, och han belönades i sinom tid med [[Vasaorden]]. [[Waldemar Bülow]] beskrev honom senare (1925) som en &quot;en plikttrogen och arbetsam tjänsteman&quot; och [[konservatism|konservativ]] men &quot;i besittning av en utpräglad och originell humor&quot;. Modern var dotter till [[kyrkoherde]]n i [[Västra Ljungby]] och [[Gualöv]], Olof Petter Wallengren (1797-1866). Hon avled i [[tuberkulos]] endast 37 år gammal. Utöver äldste sonen Axel - då fjorton år - efterlämnade hon ytterligare nio barn, av vilka tre dog som små och ett fjärde i tonåren. Bland de av Axels syskon som fick leva till vuxen ålder är den mest kände den yngre brodern [[Sigfrid Wallengren]] (1876-1927), vilken blev [[professor]] i [[Statsvetenskap|statskunskap]]. Av övriga syskon kan nämnas systern Tina (1874-1952), vilken liksom Axel också ägnade sig åt författarskap samt brodern Herman (1879-1949), som blev läkare i [[Landskrona]]. En kusin till syskonen Wallengren var zoologen [[Hans Wallengren]], en annan tidningsredaktören och lundaprofilen [[Waldemar Bülow]].Två år efter Olivias död gifte Mårten Svensson om sig med Ida Löwegren, med vilken han fick ytterligare två barn. Barnen i det tidigare äktenskapet skall inte ha kommit odelat väl överens med sin styvmoder. På det hela taget synes Axel Wallengrens uppväxt ändå ha varit harmonisk.Familjen Svensson/Wallengren bodde ursprungligen på [[Spoletorp]] men flyttade 1876 till ett hus på [[Tomegapsgatan]], där Axel skulle tillbringa sina återstående år i Lund. Huset står alltjämt kvar och har senare bebotts av bland andra [[August Strindberg]], [[Bengt Lidforss]] och [[Ragnar Josephson]].Wallengren gick till att börja med i [[Spyken|Privata Elementarskolan]] men flyttade 1878 över till [[Katedralskolan i Lund|Katedralskolan]]. Där kom han att grundlägga sin livslånga vänskap med den blivande läkaren [[Paul Rosenius]]. Med honom och några andra likasinnade bildade Wallengren den litterära gymnasistföreningen &quot;Vala&quot;, i vars tidning han publicerade några av sina första tryckta alster. Utöver litteratur intresserade sig Wallengren som ung mycket för [[botanik]] och Rosenius har i sin minnesbok ''Mitt gamla Lund'' (1952) berättat att han och Wallengren tillbringade mycken tid i [[Botaniska trädgården, Lund|Botaniska trädgården]]. Wallengren hade fallenhet för språk och [[historia]] medan han alltid skulle ha ett spänt förhållande till [[matematik]].==Studietiden==[[Fil:Wallengren cirka 1895.jpg|miniatyr|Axel Wallengren på 1890-talet.]]Wallengren tog [[studentexamen|studenten]] på [[Katedralskolan, Lund|Katedralskolan]] 1883 och inskrevs hösten samma år vid [[Lunds universitet]] där han avlade [[fil kand]]-examen 1886. Han började därefter studera [[juridik]], men fullföljde aldrig denna bana. Wallengren var mycket aktiv i det lundensiska studentlivet, och var bland annat medlem i den radikala diskussionsklubben [[De unga gubbarna]] (DUG) och umgicks också med den härtill knutna studentgrupperingen [[Tuakotteriet]], där personer som [[Bengt Lidforss]], [[Emil Kléen]] och [[Paul Rosenius]] huserade. Wallengren var även i flera år sekreterare i [[Akademiska Föreningen]] samt inte minst en drivande kraft i kommittéerna bakom [[lundakarnevalerna]] 1888, 1890 och 1892. Wallengren medarbetade även under åren 1892-1895 i den lundensiska litterära kalendern ''[[Från Lundagård och Helgonabacken]]'' och i tidningen ''Jätten Finn'' där många av hans alster publicerades för första gången.==Författarskapet==[[Fil:Axel Wallengren - minnesskylt.JPG|miniatyr|vänster|Minnesplakett på '''Axel Wallengrens''' barndomshem.]]Wallengren utgav dels novellistiska och lyriska arbeten: ''[[Bohème och idyll]]'' (1892), ''[[En ensam]]'' (1893) och ''[[Mannen med två hufvuden]]'' (1895), dels, under signaturen Falstaff, fakir, [[burlesk]]er och [[humoresk]]er: ''[[En hvar sin egen professor]]'' (1894), ''[[En hvar sin egen gentleman]]'' (1894), och ''[[Lyckans lexikon]]'' (1896). Flera kortare &quot;fakiriska&quot; texter publicerades också i tidningen [[Söndags-Nisse]] där de stundtals illustrerades av [[Albert Engström]]. Hans novell [[Ett svårskött pastorat]] filmatiserades [[1958]]. I ''[[Nordisk familjebok]]'' karaktäriseras Wallengrens författarskap enligt följande::''I hans novellistik finns det ypperliga idyller och starkt återgivna personprofiler; man skönjer hans frändskap och i viss mån beroende av [[Ola Hansson]], [[Jens Peter Jacobsen|J. P. Jacobsen]] och [[August Strindberg]]. Humoreskerna äger en originell, förbluffande teknik, något påminnande om [[Mark Twain]]s. Hans poesi kan kännetecknas som skånska landskaps- och stämningsbilder, erotisk känslodikt och subjektiv reflexionspoesi.''&lt;ref&gt;{{runeberg.org|nfck|0260.html Wallengren, Axel}}&lt;/ref&gt;==Journalistbanan==[[Fil:Axel Wallengrens dödsannons.jpg|miniatyr|144px|Axel Wallengrens dödsannons i [[Folkets Tidning]] den 7 december 1896.]][[Fil:Grave of swedish writer axel wallengren lund sweden 2008.JPG|miniatyr|Axel Wallengrens gravsten på Norra kyrkogården i Lund.]]Wallengren verkade även som journalist i bland annat [[Stockholmstidningen]] och [[Aftonbladet]]. Det var som sistnämnda tidnings [[Berlin]]korrespondent han 1896 avled i den tyska huvudstaden av [[Tuberkulos|miliartuberkulos]]. Han begravdes ursprungligen i en fattiggrav i [[Schöneberg]] i [[Berlin]], men [[1927]] fördes hans stoft hem till Sverige genom bland annat kusinen [[Waldemar Bülow]]s försorg och gravsattes den 19 augusti&lt;ref&gt;''[[Svenska Dagbladet]]s årsbok : 1927'', red. Erik Rudberg &amp; Edvin Hellblom, Stockholm 1928, s. 29&lt;/ref&gt; - samma år - på [[Norra kyrkogården, Lund|Norra kyrkogården]] i Lund. Hans efterlämnade papper finns på [[Lunds universitetsbibliotek]].==Wallengrens litterära arv==Sedan [[1982]] förvaltas Wallengrens litterära arv av det litterära sällskapet [[Fakirensällskapet]] med bas i Lund. Sällskapet utgiver årsskriften ''Fakirenstudier''.Wallengrens ''Samlade skrifter'', såväl seriösa som humoristiska, utgavs 1923-24 i fem band av [[Hans Küntzel]]. Av de &quot;fakiriska&quot; skrifterna finns ett flertal mer eller mindre omfattande återutgivningar. En av de fylligare är den ofta omtryckta samlingsvolymen ''Falstaff Fakirs Vitterlek'', vilken innehåller: * [[En var sin egen professor]] * En var sin egen gentleman * [[Ett svårskött pastorat]] * Lyckans lexikon * Julen, dess orsaker och verkningar * Råd och läror för informatorer * Sättet att sluta romaner * Huru jag blev fakir * Julestuga * [[Sagan om Pomperipossa med den långa näsan]]* Ur Axel Wallengrens kvarlåtenskap * Envar sin egen fakir==Källor==*{{runeberg.org|nfck|0260.html Wallengren, 3. Sven Axel Olaus}}* [[Hans Küntzel]]: &quot;Axel Wallengren - en studie&quot; i Axel Wallengrens ''Samlade skrifter'', band 1 (Stockholm 1923)* [[Paul Rosenius]]: ''Mitt gamla Lund'' (Lund 1952)* [[Nils Stjernquist]]: &quot;Den Fakiriska Familjen&quot; i ''[[Fakirenstudier]] V'' (Lund 1990);Noter&lt;references/&gt;{{Citat| De döda språken kallas så på grund av den gravlika stämma, varmed de framsägas av den erfarne översättaren. Det dödaste och således viktigaste av dem alla är latinet, som uppfanns av gudinnan Latona. Känner du icke till detta språk, är du beklagansvärd och otjänlig att beträda mången viktig förtroendepost.|Falstaff, fakir i ''[[En hvar sin egen professor]]''}}==Externa länkar==*[http://litteraturbanken.se/forfattare/WallengrenA Axel Wallengren], författarpresentation hos [[Litteraturbanken]]*[http://art-bin.com/art/oenvar1.html Hela texten till Envar sin egen professor, på Artbin]{{Wikisource författare}}{{commonscat|Axel Wallengren}}{{STANDARDSORTERING:Wallengren, Axel}}[[Kategori:Axel Wallengren| ]][[Kategori:Svenska författare]][[Kategori:Svenskspråkiga författare]][[Kategori:Svenskspråkiga poeter]][[Kategori:Svenska journalister]][[Kategori:Svenska humorister]][[Kategori:Personer verksamma inom Akademiska Föreningen]][[Kategori:Lundabor]][[Kategori:Födda 1865]][[Kategori:Avlidna 1896]][[Kategori:Män]][[en:Axel Wallengren]]