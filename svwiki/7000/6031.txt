'''Erik Gustav ''Jesper'' Svartvik''', född [[13 december]] [[1965]], är en [[Sverige|svensk]] [[teolog]]. Han är teologie doktor (2000), docent (2002), och sedan 2008 den förste innehavaren av [[Krister Stendahl]]s professur i religionsteologi vid Centrum för teologi och religionsvetenskap vid [[Lunds universitet]] och [[Svenska teologiska institutet]] i Jerusalem. Han är son till Gunilla, född Berner, och [[Jan Svartvik]].Efter teologisk grundutbildning vid Lunds universitet (1984-1989), studerade han vårterminen 1990 vid Svenska teologiska institutet i Jerusalem. Efter pastoralteologiska studier 1990-1991 prästvigdes han den 9 juni 1991 av [[Gunnar Weman]] i [[Luleå domkyrka]]. Vårterminen 1993 återvände han till Jerusalem för studier vid Hebrew University. Efter avhandlingen ''Mark and Mission: Mk 7:1-23 in its Narrative and Historical Contexts'' (2000) har han skrivit ''Skriftens ansikten: Konsten att läsa mellan raderna'' (2001, andra uppl. 2005) som beskriver mötet mellan bibel- och litteraturvetenskap, samt tillsammans med Bo Frid utgivit den första svenska kommentaren till det apokryfa ''Thomasevangeliet'' (2002, andra uppl. 2004). I december 2006 utkom den omfattande verkningshistoriska studien ''Bibeltolkningens bakgator: Synen på judar, slavar och homosexuella i historia och nutid''. Sommaren 2009 publicerades ''Textens tilltal: Konsten att bilda meningar''. Han är även en av redaktörerna för antologin ''Christ Jesus and the Jewish People Today: New Explorations of Theological Interrelationships'' (2011). Han har varit medlem av redaktionen för ''Svensk teologisk kvartalskrift''; under flera år var han tidskriftens redaktör. Han har alltsedan Internet-tidskriften ''Studies in Christian-Jewish Relations'' grundades varit medlem av dess Peer Review Board. Tillsammans med [[Göran Larsson]] är han redaktör för skriftserien Skrifter om judisk och kristen tro och tradition vilken hittills har publicerat fyra böcker: ''Jossel Rakovers samtal med Gud'' (2003, andra uppl. 2005); ''Tid för Gud: Judiska och kristna perspektiv på de judiska högtiderna'' (2006), en reviderad utgåva av kommentaren ''Uppbrottet: Bibelteologisk kommentar till Andra Moseboken'' (2007, första uppl. 1993) samt nu senast ''Fönster mot Gud: Ikonernas budskap i Svenska teologiska institutets kapell i Jerusalem'' (2011). Mellan 2005 och 2009 var han ordförande i [[Svenska kommittén mot antisemitism]]. Svartvik är ledamot av Kyrkomötets läronämnd och även ledamot av [[Vetenskapssocieteten i Lund]].{{STANDARDSORTERING:Svartvik, Jesper}}[[Kategori:Födda 1965]][[Kategori:Svenska teologer]][[Kategori:Personer verksamma vid Lunds universitet]][[Kategori:Män]][[Kategori:Levande personer]]