{{Infobox politiker| namn          = Carl Gustaf Ekman| bild          = Carl Gustaf Ekman.jpg| befattning    = [[Sveriges statsminister]]| tillträdde    = [[7 juni]] [[1926]]| avgick        = [[2 oktober]] [[1928]]| tillträdde2   = [[7 juni]] [[1930]]| avgick2       = [[6 augusti]] [[1932]]| företrädare   = [[Rickard Sandler]]| företrädare2  = [[Arvid Lindman]]| efterträdare  = [[Arvid Lindman]]| efterträdare2 = [[Felix Hamrin]]| monark        = [[Gustaf V]]| monark2       = [[Gustaf V]]| befattning3   = [[Sveriges försvarsminister]]| tillträdde3   = [[7 juni]] [[1930]]| avgick3       = [[19 juni]] [[1931]]| företrädare3  = [[Harald Malmberg]]| efterträdare3 = [[Anton Rundqvist]]| födelsedatum  = [[6 oktober]] [[1872]]| födelseplats  = [[Munktorp]], [[Västmanlands län]]| dödsdatum     = {{Död datum och ålder|1945|6|15|1872|10|6}}| dödsplats     = [[Stockholm]], [[Stockholms län]]| maka          = Laura Ekman (née Widlund)| parti         = [[Frisinnade folkpartiet]]| ministärer    = [[Regeringen Ekman I]] &lt;br&gt; [[Regeringen Ekman II]]}}'''Carl Gustaf Ekman''', född [[6 oktober]] [[1872]] i [[Munktorp]], död [[15 juni]] [[1945]] i [[Stockholm]], var en svensk [[politiker]] ([[frisinnade folkpartiet|frisinnad]]) och tidningsman, som var [[statsminister]] [[1926]]-[[1928|28]] och [[1930]]-[[1932|32]]. Han var [[Riksdagsledamot|riksdagsman]] [[1911]]-[[1932|32]] ([[första kammaren|första]] och [[andra kammaren]]), förtroenderådets ordförande i [[frisinnade landsföreningen]] 1923-34 och [[partiledare]] för [[Frisinnade folkpartiet]] [[1924]]-[[1932|32]]. Ekman gifte sig 1900 med [[Laura Ekman]], född Widlund. Barn: ''Gertrud'' (1901); ''Ingrid'' (1903); ''Torsten'' (1910) och ''Ragnar'' (1917).==Biografi==Carl Gustaf Ekman föddes i [[Munktorp]] i [[Västmanlands län]], som son till soldattorparen Carl Ekman-Kraft (1835-1911) och Josefina, född Säfström (1831-1914). Han började arbeta som [[dräng]] vid tolv års ålder, var stenhuggeriarbetare och elev vid Kristinehamns praktiska skola 1893-1895, redaktionssekreterare på Bergslagsbladet 1896, redaktör för Sjukkassebladet 1898. Under tiden slukade han allt vad han kom åt att läsa, fick förtroendeuppdrag i nykterhetsrörelsen och blev anställd funktionär. Ekman befordrades som 25-åring till chef för Nykterhetsvännernas sjuk- och begravningskassa i [[Eskilstuna]] och blev chefredaktör för liberala [[Eskilstuna-Kuriren]] 1908-1913. Hans försök att nå [[Sveriges riksdag|riksdagen]] stupade på den stora [[Socialdemokraterna (Sverige)|socialdemokratiska]] dominansen i industristaden Eskilstuna, men sedan liberalerna 1911 lyckats placera honom i [[första kammaren]] för [[Gävleborgs läns valkrets]], etablerade han sig snabbt som ledare för den frisinnade fraktionen och landets ledande agitator för ett totalt [[alkohol]]förbud. 1913 flyttade han till [[Stockholm]] och blev chefredaktör för [[Aftontidningen]] till 1918. Han behöll sitt Gävleborgsmandat i första kammaren till 1922, då han bytte till [[Stockholms läns och Uppsala läns valkrets]]. Åren 1929-1932 satt han i [[andra kammaren]] för [[Stockholms stads valkrets]].[[Fil:Carl Gustaf Ekman 1920s.jpg|miniatyr|vänster|200px|Ekman blev symbolen för 1920-talets vågmästarpolitik.]]Ekman blev 1920-talets mest inflytelserike och omdiskuterade politiker. Inom socialdemokratin uppfattades han som en &quot;klassförrädare&quot; då han med arbetarbakgrund gått över till de borgerliga. Därtill var han arkitekten bakom flera socialdemokratiska regeringars fall: [[Hjalmar Branting|Brantings]] [[1923]] och [[Rickard Sandler|Sandlers]] 1926, men också högerregeringen [[Arvid Lindman|Lindmans]] fall [[1930]]. Denna maktposition hade han nått efter det att han varit en drivande kraft bakom [[liberala samlingspartiet]]s sprängning [[1923]]. Motsättningarna i alkoholförbudsfrågan efter folkomröstningen 1922 nådde en kulmen mellan liberaler som var emot förbud och frisinnade som var för. Ekman blev ledare för det nybildade [[Frisinnade folkpartiet]].Som partiledare verkade han för att stärka de frisinnades inflytande genom samarbete omväxlande åt höger och vänster. Han skänkte begreppet [[vågmästare (politik)|vågmästeri]] ett ansikte, först via riksdagens utskott (&quot;utskottsparlamentarismen&quot;) och sedan i regeringsställning. Den som behärskar mitten behärskar spelet, löd hans maktpolitiska strategi som byggde på att inget block hade klar majoritet i riksdagen.Efter Sandlers fall 1926 blev Ekman [[statsminister]] första gången, den 7 juni samma år. Han var även chef för Finansdepartementet 7 juni-30 september samma år. Ekman lade tyngdpunkten än till höger, än till vänster och klarade sig bättre än de flesta väntat. Han löste den gamla surdegen om kommunalskatten, som fällde regeringen [[Nils Edén|Edén]], med en lag om proportionell skatt, som gäller än idag. Ekman slutförde också en genomgripande skolreform. Efter högerns valframgångar 1928 fick han den 2 oktober lämna över regeringsmakten till Lindman.Ekman återkom 1930 då han och [[Per Albin Hansson]] fällt regeringens förslag om höjda spannmålstullar. Han var även chef för Försvarsdepartementet 7 juni 1930-19 juni 1931. Denna andra period - 7 juni 1930-6 augusti 1932 - som statsminister blev svår. Den internationella depressionen efter [[Wall Street-kraschen|börskraschen 1929]] hade nått Sverige med problem för både industri och jordbruk. Med sin traditionellt sparsamma attityd hade Ekman svårt att godta en expansiv stimulanspolitik i tidens anda.[[Fil:Ministry of Sweden 1930 - Carl Gustaf Ekman II.jpg|miniatyr|350px|höger|Carl Gustaf Ekmans [[Regeringen Ekman II|andra regering]] år [[1930]].]]Under 1931 drogs Ekman in i historien kring den [[Munckska kåren]]. Till dessa svårigheter kom i [[Kreugerkraschen]]s spår en debatt om ekonomiska bidrag från [[Ivar Kreuger|Kreuger]] som Ekman personligen tagit emot å partiets vägnar. När Ekman först förnekade förekomsten av ett av dessa bidrag, ledde den offentliga debatten till att han ansåg sig tvungen avgå som statsminister en månad före riksdagsvalet [[1932]], som blev ett stort nederlag för de frisinnade. Ekman kom aldrig tillbaka till politiken. Mindre än två år efter hans avgång var hans parti borta - åter sammanslaget med liberalerna under namnet Folkpartiet. Inte ens Ekmans motståndare trodde att denne hade skott sig på Kreuger, som för övrigt givit bidrag till alla partier utom kommunisterna, men Ekmans motstridiga besked användes för att misstänkliggöra honom och därmed bli av med en svår politisk motståndare.Omdömet om honom har i hög grad kommit att präglas av vågmästarpolitiken och av skandalen som ledde till hans avgång, vilket inte ger rättvisa åt hans resultatinriktade politik under en orolig tid då någon varaktig politisk majoritet inte kunde åstadkommas. Han avled i Stockholm [[15 juni]] [[1945]].==Se även==* [[Sveriges statsministrar]]== Källor ==* Waldemar Svensson, ''C.G. Ekman'', (1972)* K. Fant, ''Ångerstolen'', (1978).* ''Tvåkammarriksdagen 1867-1970'', band 1 (Almqvist &amp; Wiksell International 1988), band 1, s. 232*''[[Svenska Dagbladet]]s årsbok : 1926'', red. Erik Rudberg, Stockholm 1927 s. 61*''[[Vem är det]] : Svensk biografisk handbok 1939'', P A Norstedt &amp; Söners Förlag, Stockholm 1939 s. 203*''1872 års män'', porträtt och biografier utgivna av N S Lundström, Stockholm 1927 s. 44==Externa länkar=={{Commonscat}}{{Successionsbox|  företrädare = [[Raoul Hamilton]]|        titel = [[Frisinnade landsföreningen]]s partiledare|           år = 1923–1933| efterträdare = [[David Bergström]]&lt;br /&gt;&lt;small&gt;(tillförordnad)&lt;/small&gt;|  företrädare2 = [[Nils Edén]]&lt;br /&gt;&lt;small&gt;Liberala samlingspartiets partiledare|        titel2 = [[Frisinnade folkpartiet]]s partiledare|           år2 = 1924–1932| efterträdare2 = [[Felix Hamrin]]|  företrädare3 = [[Ernst Wigforss]]|        titel3 = [[Sveriges finansminister]]|           år3 = 1926| efterträdare3 = [[Ernst Lyberg]]|  företrädare4 = [[Rickard Sandler]]|        titel4 = [[Sveriges statsminister]]|           år4 = 1926–1928| efterträdare4 = [[Arvid Lindman]]|  företrädare5 = [[Arvid Lindman]]|        titel5 = [[Sveriges statsminister]]|           år5 = 1930–1932| efterträdare5 = [[Felix Hamrin]]}}{{Sveriges statsministrar}}{{STANDARDSORTERING:Ekman, Carl Gustaf}}[[Kategori:Sveriges statsministrar]][[Kategori:Svenska journalister]][[Kategori:Svenska partiledare]][[Kategori:Ledamöter av Sveriges riksdags andra kammare]][[Kategori:Personer inom svensk liberalism]][[Kategori:Svenska liberala politiker]][[Kategori:Män]][[Kategori:Födda 1872]][[Kategori:Avlidna 1945]][[de:Carl Gustaf Ekman]][[en:Carl Gustaf Ekman]][[es:Carl Gustaf Ekman]][[is:Carl Gustaf Ekman]][[it:Carl Gustaf Ekman]][[la:Carolus Gustavus Ekman]][[no:Carl Gustaf Ekman]][[pl:Carl Gustaf Ekman]][[pt:Carl Gustaf Ekman]][[sq:Carl Gustaf Ekman]][[fi:Carl Gustaf Ekman]][[yo:Carl Gustaf Ekman]]