'''Pehr Gustaf Staaff''', född [[1 december]] [[1856]] i [[Stockholm]], död [[17 april]] [[1903]] i [[Stockholm]], var en [[svenskar|svensk]] [[tidning]]sman, [[teater]][[kritiker]] och [[dramatiker]]. Pehr Staaff var son till [[Albert Vilhelm Staaff]] och bror till [[Karl Staaff]].Staaff blev [[student]] i [[Uppsala universitet|Uppsala]] 1874 och avlade [[fil. kand.]]-examen där 1880, varefter han ägnade sig åt [[journalist]]isk verksamhet. Han anslöt sig helt till de idéer som utmärkte 1880-talets »unga Sverige» och gjorde sig först bemärkt utåt genom broschyren ''Det nya riket och dess författare'' 1882, där han entusiastiskt försvarade [[August Strindberg]] mot de angrepp som denne utsatts för med anledning av det nämnda verket. Efter att 1881-1884 ha arbetat som riksdagsreferent i ''[[Stockholms Dagblad]]'' ingick han 1884 i den radikala tidningen ''[[Tiden]]s'' redaktion, där han var verksam på både den allvarligt politiska och den kåserande avdelningen. Det blev dock snart klart att tidningen skulle bli kortlivad, och Staaff antog 1885 anbud att inträda i Stockholms Dagblad, där hans publicistiska mångsidighet togs i anspråk på skilda avdelningar, tills han vid nyåret 1893 övergick till ''[[Dagens Nyheter]]'', som han tillhörde till sin död genom en olyckshändelse vid [[Schebo bruk]] den 17 april 1903. Redan tidigt gjorde sig Staaff känd för de kvicka tillfällighetsalster, i form av dikter, [[parodi]]er, mindre »spex» med mera, som han spridde omkring sig, såväl inom den trängre vänkretsen som tidningar och tidskrifter. Dessa utmärktes inte sällan av bitande anspelningar på dagens händelser. Den mest bekanta av dessa torde vara ''Vid svenska akademiens hundraåriga minneshögtid, parodiskt nattstycke af Scævola den andre,'' en parodi som nära anslöt sig till [[Esaias Tegnér|Tegnérs]] bekanta sång från 1836, som infördes i ''[[Ur Dagens Krönika]]'' 1886. En samling av dessa efemära alster utgavs efter Staaffs död 1893 under titeln ''Satirer'', med en levnadsteckning av E. Rosenius. Staaffs huvudintresse drogs så småningom åt [[teater]]n. Han hade en hög föreställning om teaterns betydelse som bildningsmedel och verkade på många sätt för dess utveckling, bland annat som översättare och teaterkritiker. Själv uppträdde han som författare för teatern genompjäserna ''En sommarsaga'' 1887, ''Sveas fana'' 1888, ''Ett lysande parti'' 1891, ''Det stora förslaget'' 1896, med flera. Dessa utmärktes av kvick och ledig dialog, säker dramatisk teknik och skarpt tecknade samhällstyper och i synnerhet de två förstnämnda gavs ett antal gånger på huvudstadens scener. Enligt Peter Esaiasson, som skrivit en biografi över brodern Karl Staaff, levde Per Staaff ett självförbrännande liv. Hans bohemiska livsstil och religionskritik uppskattades inte av föräldrarna. I sin ungdom betraktades dock Per Staaff enligt Esaiasson som den mest begåvade av bröderna, och hans kulturradikala samhällssyn torde ha påverkat brodern Karl Staaff i hans reformpolitiska gärning. Särskilt i yngre år var Staaff intresserad av journalistiska yrkesangelägenheter och mottog åtskilliga bevis på sina kollegers vänskap och förtroende, bland genom sekreterareskap vid 1884 och 1886 års [[publicistmöte]]n i Stockholm och ordförandeskapet i [[Publicistklubben]] 1901-1902. Han dog ogift.==Källor==* {{SBH|url=http://runeberg.org/sbh/b0506.html|artikel=Staaff, 5. Per Gustaf}}==Litteratur==[[Peter Esaiasson]]:Karl Staaff. Bonniers 2010. {{STANDARDSORTERING:Staaff, Pehr}}[[Kategori:Personer inom svenska medier]][[Kategori:Svenska dramatiker]][[Kategori:Svenskspråkiga författare]][[Kategori:Svenska författare]][[Kategori:Alumner från Uppsala universitet]][[Kategori:Avlidna 1903]][[Kategori:Födda 1856]][[Kategori:Män]]