[[Fil:AndraKammaren 1904. I.JPG|thumb|right|350px|Session i andra kammaren år [[1904]].]]'''Andra kammaren''' var den direktvalda delen av den [[tvåkammarriksdagen|tvåkammarriksdag]] som Sverige hade 1867–1970. Kammaren hade vid sitt avskaffande 233 ledamöter, vilka valdes för fyraåriga [[mandatperiod]]er med [[d'Hondts metod]]. De båda kamrarna hade samma befogenheter.Vid sista valet till andra kammaren, [[andrakammarvalet 1968]], fick [[Socialdemokraterna (Sverige)|Socialdemokraterna]] mer än hälften av rösterna.(Om kamrarnas ställning gentemot varandra, om gemensamma omröstningar i finansfrågor och om [[parlamentarism]]en i detta system och svårigheterna med det under 1950-talet finns mer information i artikeln ''[[Tvåkammarriksdagen]]''.)==Tidigare regler om andra kammaren==Andra kammaren bestod tidigare (till exempel år 1916) av 230 ledamöter som [[Proportionellt val|valdes proportionellt]]. Valet gällde för tre år och förrättades i september året före treårsperiodens början, utom vid kammarupplösning, då det skedde genast. Ledamotskap av kammaren, som erhållits under en treårsperiod, gällde till periodens slut.==Valrätt och valbarhet==År [[1916]] gällde följande regler för [[rösträtt]] till andra kammaren.Valrätt (rösträtt) tillkom året efter uppnådd 24 års ålder varje myndig, ej under [[konkurs]] ställd [[välfrejdad]] (besitter god [[renommé]]) svensk man inom [[valkrets]]en, vilken ej häftade för [[fattigunderstöd]] från löpande eller näst förflutna kalenderåret, som erlagt sina under de tre sistförflutna kalenderåren till betalning förfallna skulder till stat och kommun och som fullgjort sina till och med utgången av nästförflutna kalenderåret åliggande [[värnpliktsövning]]ar. Valrätten till andra kammaren var inte inskränkt genom någon [[förmögenhetscensus]]. Den utövades omedelbart genom personlig inställelse, och varje [[valman]] hade en röst (lika valrätt).Valbarhetsvillkoren var desamma som för valrätt, och [[valbarhet]]en till andra kammaren var inskränkt till dem, som hade valrätt inom valkretsen. Förändrade bostadsförhållanden medförde likväl ej förlust av riksdagsmannauppdraget under pågående period. Ledamot av andra kammaren fick inte avsäga sig riksdagsmannauppdraget, såvida han inte hade förfall, vars giltighet godkändes av [[Kunglig Majestäts befallningshavande|konungens befallningshavande]] (länsstyrelsen).I Sverige infördes [[kvinnlig rösträtt]] för val till riksdagens andra kammare 1921. Rösträtt till andra kammaren hade den svenska medborgare som fyllt 23 år året före valåret.== Plenisalar ===== 1867–1904 ===Under dessa höll år riksdagen till på [[Riddarholmen]] i [[Gamla riksdagshuset]], där andra kammaren förfogade över en egen plenisal.=== 1905–1970 ===[[File:Right Livelihood Award 2009-award ceremony-1.jpg|mini|Andrakammarsalen i Riksdagshuset 2009]]1905 flyttade kammaren in i en egen plenisal i det då nybyggda [[Riksdagshuset, Stockholm|riksdagshuset]] på [[Helgeandsholmen]]. Väggarna i salen är klädda med träpaneler och ovanför dessa finns utsmyckningar, bland annat tre [[fresko]]målningar utförda 1913 av konstnären [[Axel Törneman]]: ''Landskap med vårdkasar'', ''[[Torgny lagman]] på tinget i Uppsala'' och ''[[Engelbrekt Engelbrektsson|Engelbrekt]] i spetsen för bondehären''.Plenisalen används idag vid högtidligare tillfällen. Exempelvis hölls här den 12 december 2007 en föreläsning av fredspristagarna [[Al Gore]] och [[Rajendra Pachauri]].==Se även==*[[Första kammaren]]*[[Lista över talmän i Sveriges riksdag]][[Kategori:Sveriges politiska historia]][[Kategori:Ej längre existerande underhus]][[Kategori:Sveriges tvåkammarriksdag]]