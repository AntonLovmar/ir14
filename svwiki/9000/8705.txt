[[Fil:Dodo von Knyphausen, Nordisk familjebok.gif|miniatyr|170px|'''Dodo von Knyphausen''']]'''Dodo zu Innhausen und Knyphausen''', född 22 juni [[1583]] i Lütetsburg utanför [[Norden, Niedersachsen|Norden]], [[Ostfriesland]], död den [[11 januari|1 januari]] ([[gamla stilen]]) [[1636]], var [[riksfriherre]]  och  [[fältmarskalk]] i svensk tjänst.Efter att ha gått i krigets skola under [[Moritz av Oranien]] och som sändebud närvarat vid [[Karl IX av Sverige|Karl IX:s]] kröning trädde han i hansestädernas och sedan i den 1608 bildade [[Evangeliska unionen]]s tjänst och tog verksamt del i krigshändelserna. Efter nederlaget vid [[Stadtlohn]] 1623 beskylldes han för förräderi och dömdes till döden, men blev snart frikänd, varefter han kämpade tappert under Mansfeld, men  blev av [[Wallenstein]] tillfångatagen. Sedan kom han i dansk krigstjänst och kort därefter i engelsk. 1629 anställdes han i svensk tjänst som  [[generalmajor]] och deltog sedan i [[Gustav II Adolf]]s tyska fälttåg. Han intog [[Wolgast]] (1630), sökte, fast förgäves, överrumpla [[Greifswald]] och utmärkte sig vid belägringen av [[Demmin]] (1631). I mars samma år blev han trots hjältemodigt försvar tillfångatagen av [[Tilly]] i [[Neu-Brandenburg]], men utväxlades efter en tids förlopp. Vid [[Nürnberg]] stötte han åter till hären och anförde vid [[Lützen]] svenskarnas andra linje. Enligt sin vana undvikande strid, men tapper, när det gällde, yrkade han enligt uppgift efter konungens död på återtåg; men då han däri ej åtlyddes, bidrog han väsentligt till slagets lyckliga utgång. Efter att 1633 ha blivit utnämnd till [[fältmarskalk]] förde han jämte sin trätobroder hertig [[Georg av Lüneburg]] befälet i nordvästra Tyskland och vann tillsammans med denne vid [[Oldendorf]] (vid Weser) en seger över de kejserliga i juni 1633. Efter en fruktlös belägring av [[Hildesheim]] vintern 1633-34 drog han sig tillbaka från krigsbullret, endast sökande att hämnas på hertig Georg och att öka sina besittningar. Sedan han åter mot slutet av 1635 med franskt understöd, men i svenska kronans namn, uppställt en här, stupade han vid [[Haselünne]] (i kretsen [[Meppen]]). Han är begraven i Jennelt, [[Krummhörn]]. Knyphausen var en utmärkt officer, klok och tapper, men har blivit beskylld för överdriven försiktighet. Protestantismens sak var han orubbligt tillgiven.==Se även==* [[Lista över svenska fältmarskalkar]]==Källor==*{{ugglan|artikel=Knyphausen, Dodo von|url=http://runeberg.org/nfbn/0239.html}}== Externa länkar ==*[http://www.geocities.com/Athens/8088/Fmsk/knyphausen.html Dodo von Knyphausen (1583–1636)]{{STANDARDSORTERING:Knyphausen, Dodo}}[[Kategori:Personer i trettioåriga kriget]][[Kategori:Svenska fältmarskalkar]][[Kategori:Födda 1583]][[Kategori:Avlidna 1636]][[Kategori:Män]][[Kategori:Personer som stupat i strid]][[de:Dodo zu Innhausen und Knyphausen]][[en:Dodo zu Innhausen und Knyphausen]][[it:Dodo zu Innhausen und Knyphausen]]