'''Vendela (äv. ''Wendela'') Skytte''', född [[8 december]] [[1608]], död [[18 augusti]] [[1629]] ([[pest]]), svensk adelsdam, författare (poet), brevskrivare och känd akademisk personlighet. Hon var dotter till [[riksråd|riksrådet]] och [[friherre|friherren]] [[Johan Skytte]] och hans fru [[Maria Näf]]. Gifte sig i maj 1626 med [[Hans Kyle]] till [[Frötuna]], Drettinge, [[Harg, Östhammars kommun|Harg]] och Berga. Vendela Skytte var under sin samtid och långt efteråt vid omtalad och känd för sin bildning som en &quot;lärd dam&quot;. Hon fick en ovanligt bra utbildning för sitt kön; även adelsdamers bildning var på denna tid i allmänhet bristfällig, och hennes intelligens, vältalighet och kunskaper väckte stort uppseende. Fadern lät henne få samma utbildning som bröderna. Hon har kallats den mest bildade kvinna i Sverige före drottning Kristina. Hon diktade och brevväxlade på latin. Hon höll en så kallad [[salong]], deltog ivrigt i debatten och kallades ''sin tids och sitt köns under''. Hon sågs som ett svenskt exempel på mer berömda kvinnliga &quot;lärda&quot; i utlandet. Hon fick länge utgöra ett slags idealbild och exempel för en välutbildad kvinna, då hon ansågs bevara sin &quot;Kvinnlighet&quot; trots lärdomen. Enligt legenden ska hon ha debatterat katolicismen med akademiker i [[Braunsberg]], &quot;varvid hon med överlägsen skicklighet på latin bestridde den katolska religionens förnämsta satser&quot;.Hon avled i Stralsund i pesten med sitt nyligen födda barn och efterlämnade två döttrar. Begravd i [[Uppsala domkyrka]].&quot;Ack, längre liv dagsländorna ej föra:Med soln framkomma och försvinna de.När aftonvinden sörjer kring ditt öra,I den en bild av mina öden se!Så kring min grav far vemodsfull sylfidenOch blåser bort mitt minne ut ur tidenVITALIS&quot;I det första nationella porträttgalleriet på [[Gripsholm]]s slott under 1820-talet ingick hennes porträtt bland tavlorna av sex berömda svenska kvinnor; de övriga var [[heliga Birgitta]], [[Hedvig Charlotta Nordenflycht]], [[Barbro Stigsdotter]] (Svinhufvud), [[Sophia Rosenhane]] och [[Sophia Elisabet Brenner]].== Externa länkar ==* {{runeberg.org|sqvinnor|0375.html Vendela Skytte}}* {{runeberg.org|sbh|b0475.html Skytte, Vendela}}* http://members.tripod.com/minata/bps_7_dec.html* http://books.google.se/books?id=6MEd4AA_S8UC&amp;pg=PA357&amp;lpg=PA357&amp;dq=wendela+skytte+poet&amp;source=bl&amp;ots=JzWIgzj3Z5&amp;sig=Ll00iJMGl1Vpv6gDzDO9r85XQlA&amp;hl=sv&amp;sa=X&amp;oi=book_result&amp;resnum=5&amp;ct=result== Litteratur ==* ''Women Latin Poets'', Jane Stevenson* Wilhelmina Stålberg, ''Anteckningar om svenska qvinnor''* A.L. Stjerneld (anonym), Gripsholmgalleriet (Stockholm 1833){{STANDARDSORTERING:Skytte, Vendela}}[[Kategori:Födda 1608]][[Kategori:Svensk kvinnohistoria]][[Kategori:Svenska friherrinnor]][[Kategori:Kvinnor]][[Kategori:Avlidna 1629]][[en:Vendela Skytte]]