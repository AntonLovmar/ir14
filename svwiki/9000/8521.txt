{{Coord|59|36|08|N|17|48|16|E|region:SE_type:landmark|display=title}}[[Fil:Steninge Palace nov 2011 nr1 Publish.jpg|miniatyr|400px|Steninge slott, huvudfasad och flygelbyggnader mot Mälaren, 2011.]]'''Steninge''' är ett [[slott]] beläget vid [[Mälaren]]s strand i [[Husby-Ärlinghundra socken]], [[Sigtuna kommun]], [[Uppland]], cirka sju kilometer från [[Märsta]]. Slottet uppfördes i slutet på 1600-talet efter ritningar av [[Nicodemus Tessin d.y.]] och är sedan 1999 ett kulturcenter. Steninge slott är öppet för allmänheten. I ''Steninge slott kulturcentret'', som inryms i en stenladugård finns [[glasbruk|glashytta]] med utställning och försäljning samt en restaurang.==Historik==[[File:Steninge Slott nr 1 Publish.jpg|thumb|220px|Steninge Slott med [[fasadbelysning]]]][[Fil:Steninge slott 1690.jpg|miniatyr|left|220px|[[Nicodemus Tessin d.y.|Tessins]] originalritningar från 1690-talet.]][[Fil:Steninge slott.png|miniatyr|left|220px|Steninge slott på en illustration från 1905]][[Fil:Steninge slott 2010b.jpg|miniatyr|220px|Fasadutsmyckning]]Slottet, från slutet av 1600-talet, är ett av de bäst bevarade från denna tid. Huvudbyggnaden ligger på en hög terrass. Den är försedd med en bred trappa och [[balustrad]] samt flankerad av två små kvadratiska flyglar. Nedanför terrassen utbreder sig en öppen plan med planteringar ned mot sjön, och på ömse sidor ligger två par flyglar av trä. Bakom slottet ligger den vidsträckta under medverkan av [[Johan Hårleman]] anlagda parken.Den första kända ägaren, fru Katarina till Steninge, omnämndes 1299. Under senare delen av medeltiden tillhörde det släkten [[Oxenstierna]], bland annat [[Bengt Kristiernsson (Oxenstierna)]] och hans son [[Kristiern Bengtsson (Oxenstierna) d.y.|Kristiern Bengtsson (Oxenstierna)]], som avrättades i [[Stockholms blodbad]]. Greve [[Karl Gyllenstierna]] lät bygga det nuvarande slottet 1694-1698 efter ritningar av [[Nikodemus Tessin d.y.]] Invigningsfesten hölls i augusti 1705 med änkedrottning [[Hedvig Eleonora av Holstein-Gottorp]] som hedersgäst. Genom köp gick godset 1736 till generallöjtnanten [[Hans von Fersen]], greve till [[Ljungs slott|Ljung]]. Hans änka gjorde det till [[fideikommiss]] 1747. Slottets storhetstid torde ha varit under hennes son greve [[Carl von Fersen]]. Hans fru, född [[Lotta Sparre]], var en av hovets förnämsta damer. Mer än en gång gästades Steninge av [[Gustav III]]:s hov. Den barnlöse Carl von Fersen lämnade Steninge åt sin bror, fältmarskalken greve [[Axel von Fersen d.ä.]] Han ärvdes av sonen riksmarskalken [[Axel von Fersen d.y.]], det olyckliga offret för pöbelupploppet 1810. Ett monument restes över honom i parken 1813. Greve [[Carl August Gyldenstolpe]], som gifte sig med Louise von Fersen, blev efter en långvarig process ägare av Steninge. De blev tvungna att avträda slottet till sina fordringsägare 1867 varvid fideikommisset upplöstes. Godset inköptes samma år av major [[Claes Adolf Adelsköld]] för 342.500 kronor. Han sålde det för 500.000 kronor år 1873 till friherre Oskar von Otter, som lät uppföra nya ekonomibyggnader och den stora stenladugården (numera utställningslokal) ritad av arkitekt [[Carl Sandahl]]. 1888 köptes Steninge av grosshandlaren Johan Bäckström och tillhörde sedan sonen Rickard Bäckström. 1905 sålde han Steninge till Albert Lindström. Under hans tid minskade ägorna genom försäljningar från 2 784 till 948 hektar.==Nyare historik==[[Fil:Steninge slott 2010e.jpg|miniatyr|Stenladugården från 1873.]]År 1907 köptes Steninge av [[vice häradshövding]] G. B. A. Holm. Med hjälp arkitekt [[I G Clason]] lät han slott och flyglar genomgå en grundlig reparation, men alla bevarade rester av den ursprungliga inredningen tillvaratogs. Hans son, ryttmästaren B. Holm, sålde Steninge 1915 till godsägaren K. Östen Schauman. [[Hanna Lindmark]], ägare till [[Hushållsskolan Margareta]] och en av Sveriges första framgångsrika kvinnliga entreprenörer, köpte Steninge 1922 och drev under tio år ett framgångsrikt lantbruk på godset. 1932 köptes Steninge av familjen Wolfgang R. Thomas, son till USA:s ambassadör i Sverige. Steninge Lervarufabrik och Steninge Trädgårdar blev kända. Steninge slott [[byggnadsminne]]sförklarades 1969. År 1976 förvärvades egendomen av familjen Andersson och stenladugården byggnadsminnesförklarades 1979. 1997 köpte [[Linn Stokke]] och Atle Brynestad (CG Holding) slottet och 1999 öppnade ''Steninge slott kulturcenter'' med ''Steninge Slottsgalleria'' i stenladugården från 1873. 2009 köpte Gelba Fastigheter (ägt av finansmannen, friherre Per Taube) Steninge, inklusive 380 hektar mark för 126 miljoner kronor.==Se även==* [[Steningehöjden]]==Källor==* [[Dagens Industri]] 2009-05-19.* {{runeberg.org|nfcf|0663.html Steninge}}==Externa länkar=={{commonscat}}* [http://www.steningeslott.se Steninge slott][[Kategori:Slott i Uppland]][[Kategori:Byggnader i Sigtuna kommun]][[Kategori:Byggnader ritade av Isak Gustaf Clason]][[Kategori:Avvecklade fideikommiss]][[de:Schloss Steninge]][[et:Steninge loss]][[en:Steninge Palace]][[no:Steninge slott]][[fi:Steningen linna]]