'''Lorentz Creutz''', född [[1615]] i [[Dorpat]], död [[1 juni]] [[1676]], [[friherre]], [[ämbetsman]]; [[landshövding]] i [[Åbo och Björneborgs län]] 1649, landshövding i [[Kopparbergs län]] 1655-1662, [[riksråd]] 1660, [[amiralgeneral]] 1675. Son till [[Ernst Creutz]].Lorentz Creutz var i sin ungdom anställd vid [[bergskollegium]]. Förutom landshövingsposterna hade han ett flertal civila befattningar och var en kompetent administratör, 1673 blev han rikskammarråd. Creutz var ordförande i [[Häxprocessen i Mora|trolldomskommissionen]] som i augusti 1669 i Mora dömde 15 kvinnor till döden för trolldom.Trots att han inte hade erfarenhet av sjömilitära frågor utnämndes han efter utbrottet av [[skånska kriget]] till amiralgeneral 1675, och förde befälet över den svenska flottan i början av 1676. Hans amiralsskepp ''[[Regalskeppet Kronan|Kronan]]'', svenska flottans största skepp vid den tiden, kantrade och exploderade redan i inledningsskedet av [[slaget vid Ölands södra udde]] den 1 juni 1676. Närmare 850 man dog i explosionen och endast 40 överlevde. Efter slaget hittades Lorenz Creutz kropp flytandes i vattnet illa sargad. Tack vare hans stämpel som hittades i hans ficka kunde man identifiera hans kropp. Han begravdes i familjegraven i [[Sarvlaks]] i Finland.Creutz var från 1639 gift med friherrinnan Elsa Duwall (1620-1675)), dotter till generalen [[Jakob MacDougall]], friherre [[Duvall]] och Anna von der Berge.Barn:*[[Lorentz Creutz d.y.]]*[[Johan Creutz]]*[[Carl Gustaf Creutz]]== Källor ==* ''[[Svensk uppslagsbok]]''. Malmö 1931.* ''Den introducerade svenska adelns ättartavlor'', Gustaf Elgenstierna==Se även==*[[Creutz]] (släktartikel){{STANDARDSORTERING:Creutz, Lorentz 1}}[[Kategori:Landshövdingar i Kopparbergs län]][[Kategori:Landshövdingar i Åbo och Björneborgs län]][[Kategori:Svenska amiraler]][[Kategori:Svenska riksråd]][[Kategori:Personer som stupat i strid]][[Kategori:Personer som omkommit i samband med fartygsförlisningar]][[Kategori:Män]][[Kategori:Födda 1615]][[Kategori:Avlidna 1676]][[bg:Лоренц Кройц]][[ru:Крёйц, Лоренц (Старший)]][[fi:Lorentz Creutz]]