[[Fil:COA_family_sv_Folkungaättens_lagmansgren.svg|miniatyr|upright=0.7|Magnus Bengtsson och hans son Bengt Magnusson förde denna variant av Folkungaättens vapen]]'''Bengt Magnusson''', [[storman]], [[riksråd]], [[lagman]] i [[Östergötland]], död omkring [[1294]] och son till [[lagman]] [[Magnus Bengtsson (Bjälboätten)]] (död [[1263]]).Bengt Magnusson nämns som [[lagman]] i [[Östergötland]] första gången år [[1269]], och den 11 september [[1288]] var han medlem av [[riksråd]]et. [[1289]] skall han ha dragit ut på [[pilgrimsfärd]] varvid sonen Magnus insattes som [[lagman]] i [[Östergötland]]. Magnus måste dock ha frånträtt ämbetet senast [[1291]] eftersom Bengt återigen var verksam som [[lagman]] i [[Östergötland]] [[1291]]-[[1292]]. Bengt uppges ha dött [[1294]], vilket står i viss strid med det faktum att sonen Magnus tillträdde lagmansämbetet på nytt redan [[1293]].Bengts [[sigill]] var till en början ett upprest åt vänster gående lejon, senare ett upprest åt höger gående lejon över tre balkar, samma som hans far. Kanske efterträdde Bengt fadern som [[lagman]] omedelbart vid den senares död [[1263]].Vid Bengt Magnussons namn har i senare tider anknutit sig den välkända romantiska sägen,som gjort honom till [[Birger jarl]]s yngre broder och låtit honom på [[Ulvåsa]], mot brodern Birgers vilja, fira sitt bröllop med [[Sigrid den fagra]], en kvinna av låg börd, men med så utmärkta själsegenskaper och ett så intagande yttre, att hon därmed avväpnade själve jarlens vrede. I sin äldsta form förekommer sägnen i en krönika om [[heliga Birgitta]] och hennes släkt, skriven av den 1486 avlidna [[abbedissa]]n i [[Vadstena]] [[Margareta Klausdotter]]. För historien om den ryktbara kappan, vars öden redan där skildras, kan ju någon sanning ligga till grund, men i övrigt har kritiken farit illa med sägnen. Bengt är ej längre Birger jarls broder; han har troligen gift sig med Sigrid först efter dennes död, och om [[Ulvåsa]], vilket sannolikt fått sitt namn först av heliga Birgittas man, [[Ulf Gudmarsson (Ulvåsaätten)]], tillhört honom - därom vet historien intet.Bengt Magnusson var först gift med ''Margareta'' (död före [[1275]]). Paret fick följande barn:#Magnus Bengtsson (död före 1304), [[lagman]] i [[Östergötland]] från [[1293]], enligt [[Ericus Olai]] tillfälligt insatt som lagman i Östergötland [[1289]]-[[1291]] då fadern drog på pilgrimsfärdBengt gifte om sig med [[Sigrid den fagra]] (död [[1289]] och begravd i [[Skänninge]] dominikankloster). Hon var enligt [[Margareta Klausdotter]]s delvis rent ohistoriska berättelse av lägre börd än maken Bengt. Paret fick följande barn:#[[Ingeborg Bengtsdotter]], ([[heliga Birgitta]]s mor), gift med [[Birger Persson till Finsta]]#[[Ramborg Bengtsdotter]], enligt [[Margareta Klausdotter]] gift med en Erengisl#[[Katarina Bengtsdotter]], gift med [[Knut Jonsson (Aspenäsätten)]]I äldre litteratur, exempelvis i [[Nordisk Familjebok]] (se litteraturförteckningen), har lagman Bengt Magnusson även tillskrivits en son Bryniolf Bengtsson, vilken i sin tur blev farfar till den ryktbare [[hertig]] [[Bengt Algotsson]]. [[Hans Gillingstam]] (''ÄSF 1965'') har visat att denne Bryniolf Bengtsson i själva verket var son till lagmannen i [[Västergötland]] [[Bengt Hafridsson]].==Litteratur==*Nordisk Familjebok, Uggleupplagan, band 2, s. 1352, Stockholm 1904*ÄSF 1:1 s. 39-41, Stockholm 1957*ÄSF 1:2 s. 117, Stockholm 1965{{STANDARDSORTERING:Bengt Magnusson}}[[Kategori:Folkungaätten]][[Kategori:Lagmän i Östergötland]][[Kategori:Svenska riksråd]][[Kategori:Män]][[Kategori:Födda 1200-talet]][[Kategori:Avlidna 1294]]