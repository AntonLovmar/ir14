{{För|andra personer med andra namn|Louis De Geer}}[[Fil:David Beck - Louis De Geer d.ä. 1587-1657.jpg|miniatyr|250px|Louis De Geer porträtterad av [[David Beck]].]]'''Louis De Geer''' (förnamnet även: ''Lodewijk, Lovis'' eller ''Louys''), född [[17 november]] [[1587]] i [[Liège]], död [[19 juni]] [[1652]] i [[Amsterdam]], var en förmögen nederländsk-svensk köpman och industriidkare. Han var vän med [[Axel Oxenstierna]] och har kallats för &quot;den svenska industriens fader&quot;. De Geer blev far till sexton barn och grundare av friherresläkten De Geer. En lång rad svenska adelsmän har efter honom och hans son burit namnet [[Louis De Geer]].== Familj och uppväxt ==Louis De Geers far, Louis [[De Geer]], herre till Gaillardmont, lär med sin familj, för religionens skull, ha flytt från sitt hem och begivit sig till [[Dordrecht]] i Holland. Den unge Louis fick dels i fädernehemmet, dels genom utländska resor en grundlig underbyggnad både i allmän bildning och särskilt i allt vad som hörde till affärslivet. Efter faderns död slog han sig ner som köpman, först i Dordrecht och sedan 1615 i [[Amsterdam]], som blev medelpunkten för hans verksamhet. I förbindelser med Sverige kom han till följd av svenska kronans behov dels av penninglån, dels av vapen och andra krigsförnödenheter. I båda dessa avseenden stod De Geer, åtminstone från 1617, i affärsgemenskap med svenska kronan. == Investeringar och ankomst till Sverige ==Genom sina landsmän bröderna [[Willem de Besche|de Besche]] fick De Geer närmare kännedom om Sveriges stora naturliga rikedomar. En av dessa bröder, [[Willem de Besche|Velam Gillisson De Besche]], arrenderade 1618 av kronan [[Finspångs slott|Finspångs gård och län]] för De Geers pengar och mot hans [[Borgensman|borgen]] samt blev sedermera, såsom den tekniskt bildade yrkesidkaren, en verksam medhjälpare åt den kapitalstarke affärsmannen i flera av hans företag. Nu började De Geer nedlägga betydliga kapital i Sverige och gjorde därigenom Finspång till den svenska storslöjdens förnämsta centrum: där anlades nya [[masugn]]ar, [[stångjärnshammare]] och [[manufaktur]]er i stor skala, [[tackjärn]]sblåsningen och [[stångjärn]]ssmidet förbättrades efter fransk eller [[vallon]]sk metod, kanongjuteri anlades, och järnkanoner började tillverkas. I det närbelägna [[Norrköping]], som blev utskeppningsorten för den nya industrien, anlades [[gevär]]sfaktori, [[mässing]]sbruk och så vidare För drivande av den nya industrien inkallades en mängd [[vallon|vallonska bergsmän och smeder]] från [[Liège]] och [[Namur]]. [[Gustav II Adolf]] gjorde allt för att främja De Geers verksamhet; han &quot;karesserade den mannen nog, innan han fick locka honom i riket&quot; ([[Per Brahe d.y.]]). Så snart De Geer kommit till Sverige, vilket inträffade 1627, blev han genast [[naturalisation|naturaliserad]]. Kort förut hade han av kronan arrenderat även [[Österby bruk|Österby]], [[Leufsta bruk|Leufsta]] och [[Gimo bruk]] i [[Uppland]]. Nu överhopades han med åtskilliga mer eller mindre lönande uppdrag för kronans räkning: han övertog alla kronans gevärsfaktorier, och sedan kronan själv övertagit kopparhandeln och salthandeln i riket, blev han, jämte [[Erik Larsson von der Linde|Erik Larsson (von der Linde)]], direktör över kronans dithörande affärer. Hans befattning med kopparhandeln invecklade honom i många obehag och ådrog honom både Gustav Adolfs och förmyndarstyrelsens misshag. Sannolikt är dock detta att räkna till de missförstånd, som lätt uppkomma i affärer, då var och en står på sin fördel. Det goda förhållandet emellan honom och regeringen blev likväl snart återställt; särskildt visade [[Axel Oxenstierna]] honom mycken vänskap och stort förtroende. Under [[drottning Kristina]]s förmyndarregering utvidgade De Geer alltmer sin verksamhet: hans arrenden omfattade slutligen ej endast Finspång och [[Dannemora]]verken, utan även åtskilliga andra bruk, i Uppland, [[Södermanland]], [[Närke]] och [[Värmland]]. == Adlande och krigsföretag ==[[Fil:Louis De Geer (1587-1652, ur Svenska Familj-Journalen).png|miniatyr|vänster|150px|Louis De Geer (1587-1652)]][[Fil:Dutch Embassy in Stockholm.jpg|miniatyr|[[Louis De Geers palats|De Geers palats]] på [[Götgatan]] i [[Stockholm]].]]För att ännu närmare fästa honom vid Sverige tilldelade honom regeringen 1641 svenskt [[adel]]skap och lät honom under [[frälse]]rätt köpa några av sina [[arrende]]besittningar, nämligen Finspång med underlydande samt Österby, Leufsta och Gimo jämte tillhörande lägenheter (utom [[Dannemora gruva]]). Därmed hade De Geer gjort Sverige till sitt andra fädernesland. Det dröjde ej heller länge, innan han fick tillfälle att visa sin tacksamhet och sin patriotism. Det är nu, som köpmannen höjer sig till statsmannens ståndpunkt. När [[Torstensons krig]] utbryter (1643), skyndar De Geer, på svenska regeringens uppmaning, såsom kunglig svensk [[kommissarie]] till Nederländerna, påkallar [[Generalstaterna|Staternas]] bistånd, och då detta uteblir, utrustar han, mest på egen bekostnad, en flotta om 30 fartyg, som under amiral [[Martin (Thyssens) Anckarhjelm|Martin Thijssen]]s befäl avgår till Danmark för att överföra svenskarna från fastlandet till öarna. Denna första expedition misslyckades, eftersom danskarna i [[sjöslaget vid Lister Dyb]] redan i [[Nordsjön]] tvingade den att återvända, och när den återkom till Nederländerna, råkade De Geer i stora problem, därför att skeppsfolket begärde sin [[sold]] och gjorde myteri; men genom stora ansträngningar kunde De Geer likväl snart åter sända en [[eskader]] av 22 skepp till Norden. Denna lyckades bättre: den befriade [[Göteborg]] från den danska [[blockad]]en, trängde genom [[Öresund]], förenade sig med svenska flottan och tog en ärofull del i den sjöseger, som under [[Carl Gustaf Wrangel]]s överbefäl vanns mellan [[Femern]] och [[Lolland]] [[13 oktober]] [[1644]] och som kallas [[slaget vid Femern]] — en seger, som gjorde svenskarna till herrar på sjön och därmed nödgade danskarna till fred (se A. Munthe: ''Svenska flottans sjöhjältar'', V, 1905). Vid fredsunderhandlingen rönte De Geer, som redan 1644 återkommit från Nederländerna, den hedern att av Axel Oxenstierna rådfrågas rörande fredsvillkoren. Kostnaderna för hans expedition beräknades till nära en halv miljon [[riksdaler specie]], för vilken summa han på flera sätt gottgjordes. Den vanliga uppgiften att han för sitt fosterländska handlingssätt endast rönte otack och gjorde stora förluster tyckes sakna grund.== Industrier och handel ==Sedan De Geer efter fredsslutet återgått till privatlivet, fortsatte han sin storartade industriella verksamhet och utvidgade den dels genom nya egendomsköp, dels med hjälp av den nya arbetskraft, som vanns genom en ny invandring av valloner.De nya arbetsmetoder, som genom De Geers förmedling infördes i det industriella livet, förblev över två sekler härskande i Sverige. Vid Leufsta och Österby uppdrevs tillverkningen oerhört, så att dessa båda bruk, så länge smidestvånget gällde, var rikets största. Under sina senare levnadsår arbetade han även på utvidgande av Sveriges handelsförbindelser och [[koloni]]alväsen. Efter att för egen räkning ha drivit handel på [[Guinea]]kusten förmådde han (1649) regeringen att inrätta ett [[Afrikanska kompaniet|afrikanskt kompani]] med [[privilegium]] på oceanhandeln söder om [[Kanarieöarna]], och året därpå inköptes av en afrikansk kung [[Cabo Corso]] på [[Guldkusten]], där en svensk koloni anlades (se vidare [[Afrikanska kompaniet]]). Efter att 1651 ha för sista gången besökt Sverige avled De Geer i Amsterdam 19 juni 1652. [[Fil:Louis de Geers staty i Norrköping.jpg|miniatyr|150px|[[Carl Milles]] staty av L. i [[Norrköping]]. Han står bredbent över Strömmen med en tygbal över axeln.]]Med sin förut avlidna maka, '''Adrienne Gérard''', hade han sexton barn, av vilka de flesta överlevde honom. I sitt enskilda liv var han, enligt samtidas intyg, en [[gudfruktig]] och rättskaffens, ädelsinnad och välgörande man, som använde sina rikedomar på ett frikostigt sätt. Han verkade även för det andliga i form av religion och utbildning.== Minnesmärken och efterord ==1829 lät [[Svenska Akademien]] slå en [[medalj]] över honom, och [[Frans Michael Franzén]] skrev med anledning därav ett minnestal. Jfr Burén, ''Äreminne över L. de Geer'' (1790), J. L. W. de Geer van Jutphaas, ''Lodewijk de Geer van Finspong en Leufsta. Eene bijdrage tot de handelsgeschiedenis van Amsterdam in de zeventiende eeuw'' (1834; 3:e uppl. 1852), ***, ''Louis De Geer, extrait de la Revue de Belgique 1847'', och C. F. Wiberg, ''Louis de Geer et la colonisation wallonne en Suède'' (1876). Louis De Geer står som staty, skapad av [[Carl Milles]], på Gamla torget i [[Norrköping]].== Se även ==* [[Louis De Geer (1622-1695)]] - son* [[Louis De Geer]] - efterföljande med namnet Louis De Geer==Källor=={{Ugglan|artikel=De Geer, 1. Louis|url=http://runeberg.org/nfbf/0017.html}}== Externa länkar ==* [http://www.mfa.nl/sto-en/about_the_embassy/embassy_building Holländska ambassaden om Louis De Geers palats i Stockholm]{{STANDARDSORTERING:De Geer, Louis}}{{Svenska entreprenörer}}[[Kategori:Sveriges industrihistoria]][[Kategori:Svenska entreprenörer]][[Kategori:Personer inom Sveriges näringsliv]][[Kategori:Födda 1587]][[Kategori:Avlidna 1652]][[Kategori:Män]][[Kategori:Personer under 1600-talet]][[Kategori:Personer under stormaktstiden]][[de:Louis De Geer (1587–1652)]][[en:Louis De Geer (1587–1652)]][[fi:Louis De Geer]][[fr:Louis de Geer]][[nl:Louis de Geer (1587–1652)]][[pl:Louis De Geer Starszy]][[wa:Louwis d' Djer]]