[[Fil:Forslund, Linnaeus filius.jpg|miniatyr|upright| Carl von Linné d.y, målad av [[Jonas Forsslund]]]][[Fil:LinnéUppsalaDom.jpg|miniatyr|upright|Gravsten i Uppsala domkyrka med både faderns och sonens namn.]][[Fil:Supplementum Plantarum Systematis Vegetabilium.jpg|miniatyr|upright|Försättsblad till ''Supplementum plantarum'', utgiven 1781 av Carl von Linné d.y.]]'''Carl von Linné d.y''', född [[20 januari]] [[1741]] i [[Falun]], död [[1 november]] [[1783]] i [[Uppsala]], svensk [[naturforskare]]. Han var son till [[Carl von Linné]] och dennes hustru [[Sara Elisabeth Moraea]] och efterträdde fadern som [[professor]] i [[botanik]] och [[medicin]]; han utnämndes vid 22 års ålder i [[survivans]], vilket vid denna tid var ett inte helt ovanligt förfaringssätt av framstående fäder.== Uppväxt ==Carl von Linné d.y. var redan tidigt påtänkt av sin världsberömde far som sin efterträdare på dennes [[professur]] vid [[Uppsala universitet]], trots att han inte hade någon uppenbar fallenhet för [[naturvetenskap]] eller andra studier, och själv heller inte tycks ha strävat efter att gå i faderns fotspår. Hans far ombesörjde att han redan som barn, 9 år gammal, blev inskriven vid [[Smålands nation, Uppsala|Smålands nation]], i universitetets och i [[Medicinska fakulteten vid Uppsala universitet|medicinska fakulteten]]s matrikel. Som handledare vid hans undervisning i hemmet gav fadern honom sina mera framstående lärjungar, [[Pehr Löfling]], [[Daniel Rolander]] och [[Johan Peter Falck]]. Linné d.y. avlade dock aldrig några akademiska prov, genomgick inga förhör och försvarade aldrig någon akademisk avhandling. Trots detta blev han vid nyss fyllda 18 år (1759) på sin fars förord utnämnd till &quot;[[demonstrator]] vid örtegården&quot;. Som skäl för sitt förslag anförde Linné, att hans son från barndomen blivit bekant med trädgårdenoch skulle få ärva de stora samlingarna, och att fadern nu ville göra &quot;sin största flit att uppammahonom till botanicus&quot;.== Akademisk karriär ==Under de påföljande åren beskrev Linné d.y. ett antal sällsyntare växter ur akademiträdgården i ''Decas I et II plantarum rariorum Horti Upsaliensis'' (1762-1763) och ''Plantarum rariorum Horti Upsaliensis fasciculus primus'' (1767). Sedan Linné 1762 på [[Sveriges ståndsriksdag|ståndsriksdagens]] förslag fått förmånen att själv få utse sin efterträdare och framhållit sonen som lämplig till platsen så blev Linné d.y. 1763 av [[Kunglig Majestät]] utnämnd till [[professor]], men tills vidare utan lön, så länge Linné d.ä. skötte tjänsten. Före rekommendationen hade Linné dock vänt sig med en förfrågan till sin förre lärjunge [[Daniel Solander]], som emellertid var anställd vid [[British Museum]] i London och efter ett längre dröjsmål avböjde att bli Linnés efterträdare i Uppsala.1765 promoverades Linné d.y. till [[medicine doktor|medicine]] [[hedersdoktor]], sedan [[Gustav III|kronprins Gustaf]] i egenskap av [[universitetskansler]] hade   uttalat önskan om detta till medicinska fakulteten. Linné d.y.s oförtjänta befordran orsakade allmän motvilja mot honom och ledde till personliga problem. Förutom att han saknade faderns synnerliga begåvning, så försökte han inte heller genom upp det namnet Linné genom flitigt arbete. Den icke självpåtagna rollen som Linnés efterträdare och vetenskaplige arvtagare orsakade dock depression och dåligt självförtroende hos sonen. 1777 installerades han i ämbetet som professor. Under sina sista levnadsår hade Linné d.ä. förordnat, att hans stora herbarium inte skulle övergå till sonen, som inte visat nog intresse förvetenskapen, utan säljas för döttrarnas räkning. Detta var tvärt emot vad som tidigare förespeglats. Eftersom Linné d.y. emellertid behövde herbariet för att kunna sköta sin tjänst, men stod i ett mycket bittert förhållande till sin mor, måste han för att få ut herbariet lämna [[skuldsedel|skuldsedlar]] på ansenliga belopp och avstå vissa andra fördelar. Det är således Linné d.y.s förtjänst, att de ovärderliga Linnéska samlingarna tills vidare förblev orubbade; han vårdade dem samvetsgrant och utökade dem, i synnerhet under sin tvååriga resa till England, Frankrike, Holland och Danmark 1781-1783.I [[London]] hade han lagt grunden till sjuklighet ([[gulsot]]), och kort efter hemkomsten tillstötte remittent feber och slag, som han avled av. Han dog ogift, och med honom utgick den adliga ätten [[von Linné]] på [[svärdssidan]]. Han ligger tillsammans med sina föräldrar begraven i familjegraven i [[Uppsala domkyrka]].== Publikationer ==Förutom publikationerna under sin tid som demonstrator utgav han sin faders efterlämnade tillägg till ''[[Systema naturæ]]'' (den botaniska delen) tillsammans med sina egna bidrag till verket under titeln ''[[Supplementum plantarum]]'' (1781). {{botaniker|L.f.}}== Källor ==*{{runeberg.org|nfbp|0383.html Linné, 2. Karl von L. d. y.}}{{STANDARDSORTERING:Linne, Carl von 02}}&lt;!-- ingen accent --&gt;[[Kategori:Svenska professorer i botanik]][[Kategori:Personer verksamma vid Uppsala universitet]][[Kategori:Hedersdoktorer vid Uppsala universitet]][[Kategori:Carl von Linné]][[Kategori:Födda 1741]][[Kategori:Avlidna 1783]][[Kategori:Män]][[az:Karl Linney (kiçik)]][[ca:Carl von Linné el Jove]][[da:Carl von Linné den yngre]][[de:Carl von Linné (Sohn)]][[en:Carl Linnaeus the Younger]][[es:Carlos Linneo el Joven]][[fr:Carl von Linné le Jeune]][[it:Carl von Linné jr.]][[lb:Carl von Linné Jr.]][[nn:Carl von Linné d.y.]][[pt:Carl von Linné le Jeune]][[ru:Линней, Карл (младший)]]