{{DISPLAYTITLE:von Unge}}'''von Unge''' är en svensk [[adelsätt]] som tidigare hette Unge. Enligt traditionen härstammar släkten från [[Folkungaätten]], detta har dock ej kunnat varken bevisas eller motbevisas.Ättens förste säkert kände stamfader var Olof Unge, som under början av 1600-talet var kronobefallningsman. En av hans söner var inspektorn Olof Olofsson (Unge) som var gift med Margareta [[Schaeij]], och som ligger begraven i [[Arboga stadskyrka]]. Makarna fick bland andra sönerna överstelöjtnanten [[Petter Otto Unge]] och sjömilitären [[Olof von Unge]]. Den sistnämnde, Olof von Unge, som var sjömilitär, adlades 1712 för sina insatser under [[Stora nordiska kriget]] med namnet von Unge, och introducerades på nummer 1465. Hans hustru var Catharina [[Palmfelt]], och han fick med henne fyra barn varav de tre döttrarna gifte sig [[von Felitzen]], [[von Borneman]] och [[Wrangel]]. Den ende sonen Gustaf von Unge var kaptenlöjtnant vid Amiralitet och avled i Ostindien. Till hustru hade han dottern till riksrådet [[Anders Sjöstierna]] och de fick två söner, varav den äldste gick till sjöss och hörde aldrig av sig. Den yngste sonen Gustaf von Unge d.y. var överstelöjtnant vid flottan, gift med en [[von Boisman]] och fick två söner varav troligen båda var ogifta och barnlösa. Den yngste av dessa söner for utrikes och efterlystes sedan han överskridit sin permissionsitid med hördes aldrig mera av, varför denna ättegren troligen blev utgången omkring år 1800.Den ovan nämnde överstelöjtnanten Petter Otto Unge (1670-1740) var gift med Catharina Salmoon som var dotter till prosten  Abrahamus Salmonius i Fellingsbro och Maria [[Christiernin]], en ättling till [[Johannes Rudbeckius]] och av samma ursprung som ätten [[Tornérhielm]]. Deras ene son Pehr Otto Unge d.y. var överstelöjtnant vid Jämtlands regemente, och adopterades på sin farbroderns namn och nummer. Till hustru hade han Eva Gustafva [[von Stenhagen]] vars mor var friherrinnan [[Ehrenstrahl]]. Från deras båda söner, adjutanten Fredrik Otto von Unge och överjägmästaren Pehr Gustaf von Unge, härstammar den ännu fortlevande ättegrenen.== Källor ==* ''Elgenstiernas ättartavlor''* F.U. Wrangel och Otto Bergström, ''Svenska Adelns Ättartaflor''* Gabriel Anrep, ''Svenska adelns Ättar-taflor''{{STANDARDSORTERING:Unge von}}[[Kategori:Svenska adelsätter]]