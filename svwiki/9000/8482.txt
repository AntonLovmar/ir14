'''Vilhelm Gustaf Wrangel''', född [[16 mars]] [[1695]] i [[Reval]], död [[30 juni]] [[1774]] i Reval; militär, politiker. Under [[stora nordiska kriget]] deltog han i striderna i [[Finland]] 1713-14, blev 1717 [[kapten]] vid [[Södermanlands regemente]], deltog i [[belägringen av Fredrikshalds fästning]] 1718 och sårades i striden vid [[Stäket]] 1719. År 1733 blev han [[kapten]] och 1741 [[major]] vid [[Dalregementet]].  Wrangel, som 1734 blivit naturaliserad svensk adelsman, skall under 1741 års ryska krig ha tagit verksamt del i intrigspelet vid krigshären för att  genomdriva [[Karl Peter Ulrik av Holstein-Gottorp]]s val till svensk tronföljare. Återkommen till sin hemort efter kapitulationen i [[Helsingfors]] blev han den egentlige ledaren för [[dalupproret 1743]], men lät utåt [[Gustaf Schedin]] framstå som dess ledare. Wrangel var inte vuxen denna uppgift, vilket bl.a. visade sig den [[22 juni]] [[1743]], den avgörande dagen, då han hade dumdristigheten eller svagheten att uppvakta kungen, som under sken av en middagsbjudning lät kvarhålla honom på slottet, så att han hindrades att anföra de upproriska i striden på Norrmalmstorg denna dag. Från slottet sändes han i fängelse, och straffades därefter med 20 dygns [[vatten och bröd]] samt [[livstids fängelse]] på [[Varbergs fästning]], men benådades 1751 vid [[Adolf Fredrik]]s kröning.==Se även==*[[Wrangel af Fall]]==Källor=={{ugglan|artikel=Wrangel, 13. Vilhelm Gustaf|url=http://runeberg.org/nfcl/0600.html}}==Externa länkar==* [http://personen.digitale-sammlungen.de/baltlex/Blatt_bsb00000600,00574.html Genealogisches Handbuch der baltischen Ritterschaften]{{STANDARDSORTERING:Wrangel, Vilhelm Gustaf}}[[Kategori:Födda 1695]][[Kategori:Avlidna 1774]][[Kategori:Svenska militärer]][[Kategori:Svenska politiker]][[Kategori:Karoliner]][[Kategori:Män]]