'''Jakob Duncan''', född omkring 1625, död [[1685]], [[Danmark|dansk]] general av [[Skottland|skotsk]] härkomst. Duncan tillhörde den gamla skotska adelsätten Duncan, deltog i [[Engelska inbördeskriget|Karl I:s krig med parlamentet]] och i det skotska legitimistkriget 1650-51 och kom till Sverige som flykting 1651. Han inträdde i svenska armén, stred 1655-57 i Polen och utmmärkte sig under striderna kring [[Kraków]] och befordrades till överstelöjtnant. 1671 gick han i dansk tjänst, blev 1675 generalmajor och sändes under det [[skånska kriget]] med 2.900 man in i Halland för att erövra Halmstad och längs västkunsten söka förbindelse med norska hären men överraskades av Karl XI och tillfångatogs i det förödande nederlaget i [[slaget vid Halmstad]] 17 augusti [[1676]]. Han utväxlades 1677, och ställdes på egen begäran inför krigsrätt men frikändes och utnämndes till kavalleriinspektör på Fyn. 1678-79 deltog Duncan i den norska fälttågen i Sverige, blev 1683 generallöjtnant och 1684 överbefälhavare över danska hären i [[Holstein]]. Han inföll samma år i [[Lauenburg]] och erövrade [[Mölln]]. Senare samma år följde han den kejserliga hären mot turkarna i Ungern men föll i onåd hos [[Kristian V av Danmark|Kristian V]] och fick 1685 avsked.Duncan dog i Alton och begravdes därefter i Kristine kyrka i [[Göteborg]].== Källor ==* ''[[Svensk uppslagsbok]]''. Malmö 1931.{{STANDARDSORTERING:Duncan, Jakob}}[[Kategori:Danska generaler]][[Kategori:Män]][[Kategori:Födda 1600-talet]][[Kategori:Avlidna 1685]][[no:Jakob Duncan]]