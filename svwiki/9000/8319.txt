[[Image:De Largilliere Sparre.JPG|thumb|float|Fältmarskalk Erik Sparre, målat av den franska målare Nicolas de Largilliere.]]'''Erik [[Sparre af Sundby]]''', född [[15 juli]] [[1665]], död [[4 augusti]] [[1726]] i [[Stockholm]], var en svensk [[greve]], [[fältmarskalk]], [[riksråd]] och [[diplomat]]. Han var son till [[Axel Carlsson Sparre]] och [[Per Brahe d.ä.|Beata Stenbock]], halvbror till [[Gabriel Sparre]], [[Carl Sparre (1648-1716)|Carl Sparre]], [[Gustaf Adolph Sparre]] och [[Axel Sparre]]. Han var från [[1707]] gift med [[Sophia Wrede]], dotter till greve [[Fabian Wrede (1641-1712)|Fabian Wrede]] till [[Östanå slott|Östanå]]: hennes farmor bar samma förnamn, nämligen Sophia Berndtsdotter Taube, gift med Casper Wrede. Hon dog i barnsäng efter två veckor, och i sorg lämnade Erik Sparre familjen Wrede och Östanå och överlät vården av sonen [[Axel Wrede Sparre]] till dem. Sparre gifte om sig [[1710]] Christina (Stina) Beata [[Lillie]] [[1710]] och hade i detta äktenskap dottern [[Ulla Tessin|Ulrica (Ulla) Louise]], gift med [[Carl Gustaf Tessin]].Sparre var från 1683 i fransk krigstjänst i det [[regemente]] som senare kallades [[Royal suédois]] och tog avsked [[1707]] med [[generallöjtnant]]s grad. Han återvände därefter till [[Sverige]] och innehade ett flertal höga militära och civila poster. År [[1709]] avvisade han erbjudanden att bli [[Nils Karlsson Gyllenstierna]]s närmaste man vid [[armén]] i [[Tyskland]] eller [[Magnus Stenbock]] underbefälhavare i [[Skåne]]. Istället sändes han till [[Frankrike]] [[1712]] och tack vare sina goda kontakter med [[kung]] [[Ludvig XIV av Frankrike|Ludvig XIV]] lyckades han utverka stora franska penninglån. Han utnämndes samma år till svensk [[generallöjtnant]] och [[överste]] för [[Närke-Värmlands regemente|Närkes och Värmlands tremänningsregemente]]. År [[1714]] skickades han till [[Berlin]] för att söka preussiskt stöd för det svenska [[Karl XII:s ryska fälttåg|fälttåget mot Ryssland]] och till fredskongressen i [[Baden, Schweiz|Baden]] mellan Frankrike och [[Karl VI (tysk-romersk kejsare)|kejsaren]] utan att kunna uträtta något. Samma år utnämndes han till [[ambassadör]] i [[Paris]] och lyckades uppnå en förmånligt subsidietraktat med [[Frankrike]] i april [[1715]]. Han hemkallades [[1717]] och utnämndes till [[general]] vid [[infanteriet]]. När [[drottning]] [[Ulrika Eleonora]] tillträdde [[1718]] utnämndes Sparre till [[riksråd]] och [[kansliråd]] och blev efter [[Arvid Horn]]s avsked från [[kanslipresident|kanslipresidentämbetet]] i april [[1719]] enda riksråd i [[Kunglig Majestäts kansli|Kanslikollegium]]. Han begärde själv avsked från kanslirådsämbetet samma år och utnämndes då till [[fältmarskalk]]. Han upphöjdes till [[greve]] och tog sig namnet [[Sparre af Sundby]] efter det ärvda [[Stora Sundby slott]] [[1719]]. Ätten introducerades som nummer 63 på [[Riddarhuset]]. Han skickades 1719 åter ut på en europeisk rundresa till [[Wien]], [[Paris]], [[Hannover]] och [[Dresden]] med syfte att uppbåda en allians mot [[Ryssland]]. Planen gick dock om intet och istället tvingades Sparre delta i överläggningarna som ledde fram till [[freden i Nystad]] i vilken Sverige avträdde stora landområden till [[Ryssland]]. Hans sista politiska insats skedde [[1726]] när han dödssjuk begav sig till Stockholm för att stödja [[Arvid Horn]]s utrikespolitik. Med röstsiffrorna nio mot åtta i rådet fick Horn klartecken för att genomdriva den [[hannoverska alliansen]] med [[Frankrike]] och [[Kungariket Storbritannien|Storbritannien]]. Sparre dog dock innan beslutet hade bekräftats av [[Sveriges riksdag|riksdagen]].==Se även==* [[Lista över svenska fältmarskalkar]]==Källor==*{{ugglan|url=http://runeberg.org/nfcf/0321.html|artikel=Sparre, Erik}}*[[Svenskt biografiskt lexikon]]* [http://runeberg.org/herrghal/0237.html Tjolöholm, Fjärås socken, Fjäre härad], i Peter von Möller, ''Halländska herregårdar'' (1871){{DEFAULTSORT:Sparre af Sundby, Erik}}[[Kategori:Svenska riksråd]][[Kategori:Karoliner]][[Kategori:Personer i stora nordiska kriget]][[Kategori:Svenska fältmarskalkar]][[Kategori:Svenska diplomater]][[Kategori:Sveriges ambassadörer]][[Kategori:Svenska grevar]][[Kategori:Ätten Sparre|Erik Sparre]][[Kategori:Män]][[Kategori:Födda 1665]][[Kategori:Avlidna 1726]]