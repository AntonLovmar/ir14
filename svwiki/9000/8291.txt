[[Fil:Axel Otto Mörner - Bergigt flodlandskap med byggnader.jpg|miniatyr|300px|''Bergigt flodlandskap med byggnader'' av Axel Otto Mörner]]'''Axel Otto Mörner''', född [[8 juli]] [[1774]] i [[Eksjö]], [[Småland]]. Avliden [[20 oktober]] [[1852]] var en svensk [[militär]], [[statsråd]] och [[konstnär]].==Familj==Axel Otto var son till överstelöjtnant greve [[Carl Gustaf Mörner]] och Sofia Elisabet [[Steuch]]. Han gifte sig 27 år gammal med [[Ebba Wilhelmina Modée]].==Militär karriär==Mörner började sin militära karriär som volontär vid Sprengportens regemente och steg stegvis i underofficersgraderna för att 1794 utnämnas till löjtnant och kavaljer hos hertig [[Karl XIII|Karl]] av Södermanland. Nio år senare, 1803, utnämndes han till kaptenlöjtnant vid hertigens livdrabantkår. Karriären inom försvaret fortsatte med bl.a. chef för Livregementsbrigadens infanteribataljon år 1808. Han blev tillfångatagen vid Toverud, [[Aurskog]] i Norge den 20 april 1808. Han fördes som krigsfånge till [[Ulefos Hovedgaard]] och släpptes fri i augusti 1809. Han blev [[adjutant]] hos [[Karl XIII]] år 1810 samt överste för [[Smålands husarregemente]] år 1812. 1818 blev Mörner kungens förste adjutant och utnämndes till generalmajor. Tre år senare tillträdde han som tillförande chef för andra kavalleribrigaden, sedan tillförande kavalleriinspektör 1829. 1837 blev han befordrad till generallöjtnant. ==Politiker==Mörner började sedan sin karriär inom politiken genom att 1840 bli [[statsråd]] och chef för landförsvardepartementet.  Tre år senare avslutade han sin karriär inom militären genom utträde ur kungens rådkammare. Mörner bibehöll dock sina militära värdigheter.==Konstnär==A.O. Mörner hade även talang för [[gravyr]] och landskapsmålning, han studerade vid [[Konstakademien]] samt i [[Wien]]. Han fick år 1835 en hedersledamotsplats i Fria konsternas akademi, [[Konstakademien]]. Bland hans arbeten kan nämnas ett ''fantasiporträtt'' av [[Engelbrekt Engelbrektsson|Engelbrekt]] (finns på [[Gripsholm]]), samt ett antal landskap. Han är representerad i [[Nationalmuseum]], [[Carolina Rediviva|Universitetsbiblioteket i Uppsala]], samt [[Rosersbergs slott]] och [[Ulefos Hovedgaard]], [[Ulefoss]], [[Telemark]] i [[Norge]].==Se även==* Ätten [[Mörner]]{{STANDARDSORTERING:Mörner, Axel Otto}}[[Kategori:Svenska konstnärer]][[Kategori:Svenska generaler]][[Kategori:Sveriges krigsministrar]][[Kategori:Födda 1774]][[Kategori:Avlidna 1852]][[Kategori:Män]][[Kategori:Bureätten]][[de:Axel Otto Mörner]]