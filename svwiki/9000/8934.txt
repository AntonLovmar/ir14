'''Wolmar Wrangel af Lindeberg''', född [[1641]], död [[1675]], friherre [[Wrangel af Lindeberg]], [[militär]]. Halvbror till [[Carl Gustaf Wrangel]]. Gift med grevinnan Kristina af Vasaborg (1644-1689), dotter till [[Gustav II Adolf]]s utomäktenskaplige son [[Gustaf Gustafsson af Vasaborg]] och grevinnan Anna Sofia Wied-Runkel.Han blev för faderns förtjänster [[friherre]] 1654, och gick tidigt i ut i krigstjänst. Under [[Karl X Gustav]]s danska krig var han [[ryttmästare]], och blev under [[Karl XI]]:s förmyndarregering anställd hos den omyndige kungen, hos vilken han kom i stor gunst. År 1665 blev han överste för ett regemente till häst, med vilket han sedan deltog i det [[bremiska kriget]]. År 1667 blev han generalmajor och överste för [[Upplands ryttare]]. År [[1674]] blev han generallöjtnant, och kom under fälttåget mot [[Brandenburg]] till [[Tyskland]] tillsammans med sin halvbror, som sedan 1664 var [[riksmarsk]]. Under detta fälttåg skulle han vara den tredje personen i befälsordningen, efter riksmarsken och [[fältmarskalk]] [[Conrad Mardefelt]], men genom att såväl riksmarsken som Mardefelt på grund av sjukdom inte kunde föra befälet, kom Wolmar Wrangel att bli den egentlige överbefälhavaren. Han ledde den svenska armén under nederlaget i [[slaget vid Fehrbellin]] [[1675]]. Riksmarsken var mycket kritisk mot sin halvbrors insatser under detta olyckliga fälttåg, men vem som bar skulden tvistas det om.{{Ugglan|artikel=Wrangel, Wolmar|url=http://runeberg.org/nfcl/0596.html}}{{STANDARDSORTERING:Wrangel, Wolmar}}[[Kategori:Födda 1641]][[Kategori:Avlidna 1675]][[Kategori:Svenska generaler]][[Kategori:Män]][[de:Wolmar Wrangel]]