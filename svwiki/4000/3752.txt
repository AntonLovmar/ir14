'''Ekaätten''' var en svensk [[storman]]sätt, som var mycket betydande under [[medeltiden]]s två  sista århundraden. Ekaätten är ett sentida namn givet efter släktens mest kända [[sätesgård]]: det uppländska godset Eka. Gården låg i [[Lillkyrka]] socken nära [[Enköping]].De mest bekanta av ättens medlemmar var [[Trotte Pedersson (Eka)]] och hans sonson [[Greger Magnusson (Eka)]]. Trotte var konung [[Magnus Eriksson]]s hövitsman på [[Varbergs fästning]]. Han stupade troligen vid [[Slaget vid Gataskogen|slaget på Gataskogen]] [[1365]]. Greger var hövitsman för den svenska flottan i [[slaget i Öresund]] 1427. Han blev tillfångatagen av [[Lübeck|lybeckarna]] och fick stanna kvar i fångenskap flera år. Som släktens stamfar räknas Trotte Peterssons far Peter. Ekaätten antas på grund av likheter i namnskick och vapenbild ha gemensam härstamning med [[Hindsekind]]sätten, en småländsk lågfrälsesläkt i [[Värnamo]]trakten.Andra medlemmar är riksråden [[Karl Magnusson (Eka)]] och [[Trotte  Karlsson (Eka)]], fader och son (Trotte stupade i [[slaget vid Brunkeberg]] 1471), Trottes bror, riksrådet [[Magnus Karlsson (Eka)]], vilken tillhörde [[Sturepartiet]], och dennes dotter [[Cecilia Månsdotter (Eka)]], som genom sitt gifte med [[Erik Johansson (Vasa)]] blev moder till konung [[Gustav Vasa]].==Berömda medlemmar==*[[Karl Magnusson (Eka)]] riddare och riksråd* [[Cecilia Månsdotter (Eka)]], mor till [[Gustav Vasa]]==Källor==*{{runeberg.org|nfbg|0057.html Ekaätten}}[[Kategori:Medeltida svenska ätter]][[Kategori:Ekaätten| ]]