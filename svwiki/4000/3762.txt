[[Fil:Frötuna och Länna skeppslag.jpg|miniatyr|Frötuna och Länna skeppslag i Stockholms län.]][[Fil:Stockholms skärgård.JPG|miniatyr|Skärgårdslandskap nära ön Fejan.]]'''Frötuna och Länna skeppslag''' var ett historiskt [[skeppslag]] (''motsvarande [[härad]]'') i östra [[Uppland]]. Skeppslaget var beläget i nuvarande [[Norrtälje kommun]], vilken är en del av [[Stockholms län]]. Det fanns inga [[Köping (administrativ enhet)|köpingar]] eller [[municipalsamhälle]]n i skeppslaget, men den största [[tätort]]en är numera [[Bergshamra, Norrtälje kommun|Bergshamra]], belägen 60 km nordost om [[Stockholm]], även om de mer kända orterna [[Furusund]] och [[Köpmanholm]] också är belägna här. Den totala arealen mätte knappt 392 km² och befolkningen uppgick år [[1906]] till 7&amp;nbsp;694 invånare, vilket idag stigit till drygt 8&amp;nbsp;500 invånare. Skeppslaget var en del av [[Historiska domsagor i Stockholms län#Norrtälje tingsrätt|Mellersta Roslags domsaga]] och [[Norrtälje fögderi|fögderi]], och utgjorde ett eget [[tingslag]] t.o.m. år [[1901]]. Frötuna och Länna skeppslag utgörs av ett starkt sönderskuret kustlandskap med en största bredd av 13 km på fastlandet söder om [[Norrtäljeviken]]. Det omfattar även den rika skärgården utanför, vilken sträcker sig omkring 40 kilometer ut till havs. Fastlandsdelen är rik på sjöar, vikar och sund. Vidare finns på fastlandet småslätter mellan skogiga och branta berg. Endast östra delen av [[Rådmansö socken]] har jämn skogsmark. Skeppslaget var beläget längs med [[Furusundsleden]], den viktiga norra farleden in mot [[Stockholm]], och gränsade i söder mot [[Åkers skeppslag]], i nodväst till [[Sjuhundra härad|Sjuhundra]] och [[Lyhundra härad]]er och i norr till [[Bro och Vätö skeppslag]].==Historia==Frötuna och Länna skeppslag var en del av det [[medeltid]]a uppländska ''folklandet'' [[Roden]] (''jmfr [[Roslagen]]''), vilket bl.a. innebär att det fick rusta fartyg åt kungens [[ledung]].  I namnet [[Frötuna]], som år [[1311]] skrevs ''Frötunum'', finns antingen gudinnenamnet [[Freja|Fröja]] eller dialektordet ''frö'' 'fruktbar, frodig'. [[Efterled]]et ''-tuna'' anses beteckna en huvudgård eller en centralort. &lt;ref&gt; Svenskt ortnamnslexikon 2003, s. 83 och s. 329.&lt;/ref&gt; Namnet [[Länna socken, Uppland)|Länna]], som omnämns första gången år [[1303]], kommer av verbet ''lænda'' i betydelsen ''landa'', det vill säga ''tilläggsplats för båtar''. Skeppslagets ursprungliga [[tingsplats]] var belägen vid [[Frötuna kyrka]], belägen omedelbart söder om [[Norrtälje]], men denna kom sedermera att flytta in till staden. [[Frötuna kyrka]] är ursprungligen från 1100-talet, och i dess östra del finns ett kapell som tros ha tillhört [[Sten Sture den äldre]]. [[Länna kyrka, Uppsala stift|Länna kyrka]] är i sin tur från 1300-talet och två korsande sprickdalar vittnar om att vattenvägar en gång kan ha bundit samman området med [[Frötuna]] och trakten kring [[Norrtäljeviken]] längre norrut. Vid färjeläget i [[Furusund]] låg, sedan Sverige förlorat [[Finland]], en tull- och telegrafstation. Här går även färjorna över till [[Köpmanholm]] [[Yxlan]] och [[Blidö]] kors och tvärs över den livligt trafikerade farleden, och [[Furusund]] i egenskap av en ''skärgårdens grindstolpe'' har kommit att namnge hela den stora leden in mot [[Stockholm]]. Längst ut i farleden är färjeläget [[Kapellskär]] beläget. Trafiken i österled är numera frekvent men hamnen har [[medeltid]]a anor, och år [[1719]] var trafiken snarast omvänd då vattnen utanför användes som samlingspunkt för den [[ryska flottan]] vid deras härjningar längs den svenska kusten samma år.==Socknar==Frötuna och Länna skeppslag utfjordes av fyra [[Socken|socknar]].* [[Frötuna socken|Frötuna]]* [[Rådmansö socken|Rådmansö]]* [[Länna socken, Uppland|Länna]]* [[Blidö socken|Blidö]]==Referenser=====Fotnoter===&lt;references/&gt;===Källor===*''[[Nordisk familjebok]], upp 2, band 9, 1908''*''[http://www.roslagenrunt.se/rimbo/index.php?option=com_weblinks&amp;catid=24&amp;Itemid=149 Orter i Roslagen], 2009-03-13, kl. 00:39''*''[http://fornvannen.se/pdf/1920talet/1926_211.pdf Tingsplatserna i Sverige under förhistorisk tid och medeltid], 2009-03-13, kl. 00:46''*''[http://stockholms.lans.museum/lanet/besok/besok3.cfm?in_idnr=b019&amp;in_idnr=b019 Stockholms läns museum: Furusund], 2009-03-13, kl. 01:08''*''[http://www.norrtalje.se/templates/Page____4967.aspx Frötuna kyrka], 2009-03-13, kl. 01:12''*''[http://www2.ablm.se/databas/sid3.cfm?in_idnr=0188030129 Stockholms läns museum: Länna kyrka och by], 2009-09-05, kl. 20:37''*''[http://www.archipelago.nu/SKARGARD/ENGELSKA/STOCKHOLM/kapellskar.htm Arcipelago.nu: Kapellskär], 2009-03-13, kl. 01:25''&lt;br&gt;{{Härad Uppland}}{{Stockholm Härad}}[[Kategori:Härader i Uppland]][[Kategori:Härader i Stockholms län]][[Kategori:Norrtälje kommun]][[Kategori:Roden]][[Kategori:Stockholms skärgård]][[en:Frötuna and Länna Ship District]]