[[Fil:LA2-ITceum-ABC802.jpg|miniatyr|300px|Luxor ABC 802 var en modell med liten monokrom skärm i ockragult fosfor, avsedd för kontorsbruk. Dator och skärm var sammanbyggda. Här med diskettläsaren ABC 834 vid sidan av skärmen (två 5 1/4 diskettenheter om 640 kB vardera). Den gråbruna färgen var gemensam för alla ABC 800 (och ABC 1600) och skiljde sig från den beige ABC 80. Bild från utställningen på [[IT-ceum]] i Linköping.]] '''ABC 800''' var en kontorsdator som introducerades [[1981]] av det svenska företaget [[Luxor AB|Luxor]]. Den var en efterföljare till hemdatorn [[ABC 80]]. Liksom denna var ABC 800 baserad på processorn [[Zilog Z80]].De första modellerna av ABC 800 kunde visa text i 80 kolumner och 24 rader (en 25:e rad kunde lockas fram med lite trixande) på en monokrom skärm med bärnstensgul text på brun bakgrund, eller text med 40 kolumner och 24 rader på en färgskärm. Modellerna kallades ABC 800 M respektive ABC 800 C. Som tillval till båda modellerna fanns ett kort för vad Luxor kallade högupplösningsgrafik, vilket innebar 240 gånger 240 punkter och, i färgmodellens fall, 8 färger.Minnet i ABC 800 var fördelat på 32 KB ROM och 32 KB RAM. Kortet för högupplösningsgrafiken var utrustat med 16 KB grafikminne. Då Z80:s adressrum endast omfattade 64 KB, mappades grafikminnet tillfälligt om vid åtkomst. Som sekundärminne var en diskettstation för 2 stycken 5,25&quot;-diskettstationer det vanligaste alternativet. Ursprungligen låg kapaciteten på 160 KB per diskett, vilket i praktiken ledde till frekventa diskettbyten. Senare växte kapaciteten till 320 KB, för att slutligen hamna på 640 KB.Modellserien utvecklades med [[ABC 806]] och [[ABC 802]] (1983). Modellen ABC 806 hade både 80 kolumners skärm och färggrafik med högre upplösning än tidigare. ABC 802 var en modell utan grafik, med datorn integrerad i en kompakt skärm.I en av [[Luxor AB|Luxor]]s reklamkampanjer frågades &quot;Vem behöver vara IBM-kompatibel?&quot;, vilket de flesta datorköparna så småningom ansåg att de behövde vara. En viss kompatibilitet mellan ABC-världen och PC-världen kunde trots allt uppnås genom programmet [[W ABC]].==Se även==*[[ABC 1600]]*[[ABC-klubben]]== Externa länkar ==* [http://www.abc80.net/Datorerna/Luxor/labc80luxor.html Luxors datorer][[Kategori:Hemdatorer]][[Kategori:Sveriges datorhistoria]][[en:ABC 800]][[it:ABC 800]][[ja:ABC 800]][[pt:ABC 800]]