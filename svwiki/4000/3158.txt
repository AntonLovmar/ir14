{{Slagfakta|namn           = Slaget på Åsundens is|bild           = [[Fil:Death of Sten Sture the Younger.jpg|280px]]|bildtext       = ''Sten Sture den yngres död på isen av sjön Mälaren'',&lt;br&gt; av [[Carl Gustaf Hellqvist]] (1880).|konflikt       = [[Sten Sture den yngres krig mot Danmark]]|datum          = [[19 januari]] [[1520]]|plats          = [[Åsunden]], en sjö i närheten av [[Bogesund]] (nuv. [[Ulricehamn]])|casusbelli     = |utfall         = Avgörande dansk seger|territorier    = |stridande1     = [[Sturepartiet]] och svenskar|stridande2     = [[Danmark]] och unionspartiet|stridande3     = |befälhavare1   = [[Sten Sture den yngre]]|befälhavare2   = [[Otto Krumpen]]|befälhavare3   = |styrka1        = 10 000 man|styrka2        = 10 000 man|styrka3        = |förluster1     =|förluster2     = |förluster3     = |kampanj        = Sten Sture den yngres krig mot Danmark|noter          = |}}'''Slaget på Åsundens is''' utspelades den [[19 januari]] [[1520]] på sjön [[Åsunden, Västergötland|Åsundens]] is, i höjd med [[Skottek]] 3 km söder om [[Ulricehamn]]. En svensk styrka under riksföreståndaren [[Sten Sture den yngre]] förlorade [[slag]]et mot en dansk armé under ledning av [[Otto Krumpen]]. Sten Sture sårades dödligt, varför slaget fick långtgående konsekvenser för den politiska utvecklingen i Sverige. Vintern 1519-1520 ansåg den danske unionskungen [[Kristian II]] tillfället moget att återkräva överhögheten för Sverige. Kristian hade redan 1499 valts till Sveriges tronföljare. I [[Halland]] samlades de nyrekryterade legosoldaterna under Otto Krumpens ledning.Omkring [[tjugondedag Knut]] 1520 lät [[Otto Krumpen]] sin här marschera över gränsen genom [[Ätran]]s dalgång. Årstiden var väl vald. Endast på vintern kunde en här snabbt förflytta sig. Områden som på sommaren var till hjälp för försvararna som floder, sjöar och träsk låg nu frusna och gagnade anfallarna som lättframkomliga vägar.Gränsbefolkningens bondesoldater mobiliserades och det västgötska [[frälse]]ts [[svenne]]r, riksföreståndaren Sten Svantesson Sture kom  till Västergötland för att leda försvaret. Sture valde med omsorg platsen för att möta fienden. De höga bergssidorna vid Skottek där sjön är som smalast, var lämpligast att bygga bråtar, befästningsanordningar att anfalla fienden ifrån. Den danska hären kom tågande den 19 januari.Det är då det Sten Stures skada inträffar. [[Rimkrönika|Rimkrönikan]] berättar::''Som the begynthe skjuta som bäst'':''Och jag redh opå en blakoten häst,'':''Som vrenede och språng både till och frå'':''I örlig kunde både bijta och slå;'':''Lyckan ej bättre med mig stod'':''Genom benet bleff jag skutin med ett lod.''Sten Sture blev skadad av en kanonkula som studsade upp från isen och träffade honom strax ovanför ena knäet, skottet dödade också hans häst. Riksföreståndaren fördes svårt sårad ur striden, och den än idag ekbevuxna platsen Skottek vid Åsundens östra strand fick sitt namn. Detaljer från själva striden finns inte bevarade men resultatet blev en total seger för den danska hären. Detta innebar att vägen upp mot [[Mälardalen]] i princip stod öppen. Krumpens här brandskattade de västgötska socknarna och brände [[Bogesund]] (nuvarande [[Ulricehamn]]), [[Falköping]], [[Skövde]] och [[Skara]]. Sten Sture avled 3 februari 1520 på [[Mälaren]]s is på väg mot [[Stockholm]]. En kort tid därefter hyllade riksrådet Kristian som Sveriges konung. I november samma år utspelade sig efterspelet i Stockholm där Kristian blir krönt. En kröningsfest som ledde till [[Stockholms blodbad]].Den på sin tid kända dikten ''Herr Stens visa'' av [[Edvard Bäckström]] har motiv från slaget. ==Källor==*Boger, G ''Ulricehamns krönika''*Larsson, L-O ''Kalmarunionens tid''*Norborg L-A ''På Sten Stures tid'', ur ''Bygden vid ridvägen''{{STANDARDSORTERING:Åsundens is}}[[Kategori:1520]][[Kategori:Danska slag]][[Kategori:Svenska slag]][[Kategori:Ulricehamn]][[Kategori:Västergötlands historia]][[Kategori:Sverige under 1500-talet]][[de:Schlacht bei Bogesund]][[en:Battle of Bogesund]][[es:Batalla de Bogesund]][[fr:Bataille de Bogesund]]