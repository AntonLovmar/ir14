'''Ture Jönsson ([[Tre Rosor]])''' , var [[lagman]] i [[Västergötland]], [[riksråd]], [[rikshovmästare]] och [[upprorsledare]]. Död 1532. Han var son till [[Jöns Knutsson (Tre Rosor)|Jöns Knutsson]] till [[Lindholmens slott|Lindholmen]] och [[Mörby]] och Ingegärd [[Skanke]]. Gift med [[Anna Johansdotter (Vasa)]], som han hade sönerna [[Johan Turesson (Tre Rosor)|Johan]], [[Jöran Turesson (Tre Rosor)|Jöran]] och [[Lars Turesson (Tre Rosor)|Lars]] med.Ture Jönsson var ömsom unionsvänlig, ömsom unionsfientlig: Han stödde kung [[Hans (unionskonung)|Hans]] från 1497, [[sturepartiet|Sturarna]] från 1502, [[Kristian II]] från 1520. 1521 blev han hövitsman i Västergötland, och stödde även från detta år [[Gustav Vasa]], men råkade senare i konflikt med denne. Detta beroende mer på missnöje med förläningar och dylikt än på att han inte kunde svälja den nya lutherska läran, vilket Gustav ville påskina. 1529 var han en av ledarna för [[Västgötaherrarnas uppror]] och gick i landsflykt i Danmark då detta slogs ner. Han deltog i [[Kristian II]]:s expedition till [[Norge]] efter att han påstått att Kristian lätt skulle återvinna kronan, och att [[Gustav Vasa]] hade ett tunt stöd. Eftersom en talrik svensk här infann sig utanför Kungälv, ansåg sig dock Kristian bedragen, och Ture Jönsson hittades huvudlös nästa morgon på gatan i [[Kungälv]].{{STANDARDSORTERING:Ture Jönsson (Tre Rosor)}}[[Kategori:Svenska riddare]][[Kategori:Lagmän i Västergötland]][[Kategori:Svenska riksråd]][[Kategori:Män]][[Kategori:Födda 1400-talet]][[Kategori:Avlidna 1532]]