:''För Eriksgatan i Åbo, se [[Eriksgatan, Åbo]]''[[Fil:Anundshög, Västerås1010.jpg|miniatyr|Eriksgatan vid [[Anundshög]] markerad med en rad stenar fram mot vadstället i öster.]]'''Eriksgata''' kallades den resa som nyvalda [[medeltiden|medeltida]] svenska kungar måste genomföra genom de olika landskapen för att bekräftas av landskapens [[lagmän]]. Den utgick medsols från valplatsen vid [[Mora Sten]] i [[Uppland]].&lt;ref name=&quot;Lagerqvist1996&quot;&gt;Lagerkvist, Lars O. (1996). ''Sveriges Regenter: från forntid till medeltid.'' Stockholm: Norstedts.&lt;/ref&gt; Därifrån gick gatan genom [[Södermanland]] och till [[Vättern]]s östra strand i [[Östergötland]], runda södra delen av Vättern i [[Småland]], resa norrut genom [[Västergötland]] och via [[Närke]] och [[Västmanland]] åter till Uppland.Syftet med resan var att bekräfta kungens överhöghet och [[legitimitet]] i de viktigaste provinserna i dåtidens Sverige. Valet av kungen vid Mora Sten i Uppland var begränsat till upplänningar eller [[svear]], och därför uppstod ett behov av att bekräfta kungavalet i de andra regionerna. Även efter [[valkungadöme]]ts avskaffande genomfördes eriksgator av bland andra [[Karl XI]], [[Fredrik I]], [[Adolf Fredrik]] och [[Gustav III]]. I modern tid har begreppet använts för kungliga rundresor i landet som [[Gustaf VI Adolf]] och [[Carl XVI Gustaf]] har gjort.== Etymologi ==Det finns flera teorier om ordets ursprung. En tolkning är att det är sammansatt av Erik i detta namns ursprungliga [[appellativ]]a betydelsen ''ensam härskare'' och gata i betydelsen ''resa'', ''färd'', ''väg''.&lt;ref&gt;Nationalencyklopedin&lt;/ref&gt;En annan, kanske mer [[folketymologi|folklig]], är att Eriksgata är en språklig förvanskning av att rida riket kring.&lt;ref&gt;Gudmundsgillets årsbok 1989&lt;/ref&gt;== Ursprung ==Eriksgatans ålder är okänd, den måste dock ha sitt ursprung i tidiga sedvänjor.&lt;ref name=&quot;Lagerqvist1996&quot; /&gt; Det första omnämnandet av en eriksgata är sannolikt hos [[Saxo Grammaticus]] omkring år 1200. Den första säkert dokumenterade eriksgatan genomfördes av [[Magnus Eriksson]] år 1335. [[Västgötalagens kungalängd|Den äldre Västgötalagens kungalängd]] omnämner kungen [[Ragnvald Knaphövde]] som ska ha ridit eriksgatan [[1125]]-[[1126|26]]. Han kom dock inte längre än till trakten av [[Falköping]] och [[Skara]] innan han slogs ihjäl av västgötarna därför att han ej tagit [[gisslan]]. Skälet till att han dödades var det förakt han visade mot västgötarna genom att rida till deras ting utan att frukta för sin säkerhet.&lt;ref name=&quot;Lagerqvist1996&quot; /&gt;== Förlopp ==Magnus Erikssons landslag från cirka 1350 beskriver Eriksgatan på följande vis:{{Citat|Nu skall konungen rida sin eriksgata, och landens män skola följa honom och giva honom gisslan, sådan att han är trygg och säker, och svärja denna ed som förut är sagd. Och konungen skall i varje land och lagsaga lova, att han skall hålla alla sina eder till dem, som han svor i Uppsala, då han först togs till konung.§1. Nu skall han rida medsols genom sitt land. Då skola de som bo i Upplands lagsaga följa honom genom sin lagsaga till Strängnäs. Där skola södermännen taga emot och möta honom med lejd och gisslan och följa honom till [[Svintuna]]. Där skola östgötarna möta honom med sin gisslan och följa honom genom sitt land till mitt på skogen [[Holaveden|Holaved]]. Där skola smålänningarna möta honom och följa honom till [[Junabäck]]. Där skola västgötarna möta honom med lejd och gisslan och följa honom till [[Romundeboda]]. Där skola närkingarna möta honom och följa honom genom sitt land till [[Uppbåga bro]]. Där skola västmännen möta honom med lejd och frid och följa honom till [[Östens bro]]. Där skola upplänningarna möta honom och följa honom till Uppsala.§2. Då är denne konung lagligen kommen till land och rike, och har ridit sin eriksgata. Han är vald såsom lagen säger och har med ed och ord gjort sina land och landens män allt det som han är skyldig dem och de det de äro honom skyldiga att göra|Magnus Erikssons landslag&lt;ref&gt;Åke Holmbäck och Elias Wessén (redaktör): &quot;Magnus Erikssons landslag i nusvensk tolkning&quot;, Institutet för rättshistorisk forskning, Lund 1962&lt;/ref&gt;.}}I de olika landskapen skulle kungen alltså bekräftas och hyllas vid de lokala [[ting]]en. Vid landskapsgränserna skulle kungen mötas av landskapets &quot;grud och gisslan&quot;, som därefter följde kungen till nästa gräns. Syftet med gisslan var främst att garantera kungens säkerhet. Därutöver säkerställde följet att kungen verkligen var den han utgav sig för. Det behövdes därför att dåtidens svenskar inte visste hur kungen såg ut.&lt;ref name=&quot;Lagerqvist1996&quot; /&gt;Lagen föreskriver endast var gisslan och lösen ska ske, ingenting om färdvägen däremellan. De exakta platser som skulle passeras varierade genom tiderna. [[Magnus Eriksson]]s landslag tillkom 200 år innan valkungadömet slutligen avskaffades av [[Gustav Vasa]]. Med Gustav Vasas införande av arvkungadöme sattes eriksgatans politiska betydelse ur spel. Kungarna var dock lagskyldiga att genomföra en eriksgata en tid efter detta. Den siste kung som red eriksgatan enligt den gamla lagen var [[Karl IX]]. Det skedde vintern 1609.&lt;ref name=&quot;Lagerqvist1996&quot; /&gt;== Se även ==* [[Göta landsväg]]* [[Mora sten]]* [[Svearike]]* [[Svitjod]]== Referenser ==&lt;references/&gt;== Litteratur ==*Holmblad, ''Eriksgatan. Från medeltid till nutid'', Carlsson, 1993. ISBN 91-7798-664-4[[Kategori:Sverige under medeltiden]][[da:Eriksgata]][[de:Eriksgata]][[en:Eriksgata]][[es:Eriksgata]][[fi:Eerikinretki]][[it:Eriksgata]]