[[Fil:RailNorthSweden1910.jpg|miniatyr|Järnväg i norra Sverige 1910.]][[Fil:RailSouthernSweden1910.jpg|miniatyr|Järnväg i södra Sverige 1910.]][[Fil:Rallare. Sölvesborg-Olofström-Älmhult RR 1900 Åberg.JPG|miniatyr|[[Rallare]] på järnvägslinjen [[Sölvesborg]]-[[Olofström]]-[[Älmhult]] 1900.]]'''Sveriges järnvägshistoria''' kan sägas börja 1798, då den första dokumenterade banan ovan jord i [[Sverige]] byggdes, mellan gruvorna och hamnen i [[Höganäs]]. [[Räls]]en var av trä och vagnarna drogs av hästar. Redan tidigare fanns det enkla spårbanor i olika gruvor, exempelvis [[Falu koppargruva]]. Liknande träbanor byggdes under de följande åren bland annat i [[Värmland]], men det var först 1845 som greve [[Adolf Eugène von Rosen]], ''de svenska järnvägarnas fader'', fick kungligt tillstånd att anlägga järnvägar i Sverige. Av brist på pengar kunde han dock inte förverkliga sin plan. I stället byggde [[Claes Adelsköld]], kallad ''Sveriges [[rallare|rallarbuse]] no 1'' den första svenska järnvägen för allmän trafik 1849. Det var [[Frykstadbanan]] i [[Värmland]]. Hästar användes som dragkraft de första åren.==Lokjärnvägar==1850 invigdes [[Kristinehamn]]-[[Sjöändan]], 11 km, 1099 mm. Sammanband Bergslags kanal med hamnen i [[Kristinehamn]]. Först med hästar, och från 1868 med ånglok. Denna linje var en del av ett helt nätverk av sjöar, små kanaler och järnvägar i östra [[Värmland]]. (En av dem, Kroppa-banan, 1854, 787 mm, 9 km, fick ånglok också, år 1869). En större bana mellan [[Vänern]] ([[Kristinehamn]]) och [[Mora]] anlades och dess första del var klar 1873, varefter de små banorna lades ned.1853 beslutade riksdagen att staten skulle bygga [[stambana|stambanor]] i Sverige, men att bibanorna skulle byggas av privata företag. Till chef för arbetet utsågs 1855 överste [[Nils Ericson (ingenjör)|Nils Ericson]], som kom att få ett stort inflytande på det svenska järnvägsnätets utformning.De följande åren gick utvecklingen snabbt:*1856 invigdes de första lokjärnvägarna:5 mars  [[Örebro]]-[[Nora]] (privatbanorna [[Köping-Hults Järnväg]] och [[Nora-Ervalla Järnväg]]):1 december [[Malmö]]-[[Lund]] ([[Södra stambanan]]) och [[Göteborg]]-[[Jonsered]] ([[Västra stambanan]])*1857 invigs Östergötlands första lokomotivdrivna järnväg mellan [[Bersbo]] och [[Åtvidaberg]]. Loken döptes till Åtvidaberg och Bersbo. *1859 blev banan [[Gävle]]-[[Falun]] ([[Gävle-Dala Järnväg]]) färdig*1862 blev [[Västra stambanan]], [[Stockholm]]-Göteborg, helt färdig. Restiden var 14 timmar med [[snälltåg]], som då hade premiär*1866 öppnas både första delen av [[Norra stambanan]], mellan Stockholm och [[Uppsala]], och [[Uddevalla-Vänersborg-Herrljunga Järnvägs AB|Uddevalla-Vänersborg-Herrljunga järnväg]] för allmän trafik.Förutom banorna utvecklades även den rullande materielen. [[ånga|Ånguppvärmning]] började införas i personvagnar 1871, och 1872 kom SJ:s första [[personvagn|personvagnar]] med genomgångsmöjlighet. 1879 infördes samma tid vid alla [[järnvägsstation]]er, [[svensk normaltid]] 1883 kom [[vakuumbroms]]en i persontågen. [[Godståg]]en var fortfarande handbromsade. 1886 började [[SJ]] köra med [[sovvagn]]ar, till att börja med endast för 1:a klass- och 2:a klass-resenärer. [[Boggivagn]]arna introducerades av SJ 1891. 1892 öppnades den första tågfärjeförbindelsen med utlandet ([[Helsingborg]] - [[Helsingör]]).1890 tas Sveriges första elektrifierade järnväg i drift vid [[Boxholms AB]]. Det var ett smalspårigt nät av spår mellan de olika byggnaderna vid bruket. Lönnabanan, som den kallades togs inte ur drift förrän 1966 när banan ersattes med truckar. Ett av loken finns idag att beskåda vid [[Boxholms bruksmuseum]].Järnvägsutbyggnaden fortsatte. 1893 öppnades trafiken på [[Saltsjöbanan]], mellan [[Fåfängan|Fåfängan/Tegelviken]] och [[Saltsjöbaden]]. Längre norrut blev [[Norra stambanan]] färdig till [[Boden]] 1894. Där knöts den samman med [[Malmbanan]] [[Luleå]] - [[Gällivare]], som hade byggts på 1880-talet av ett engelskt bolag och köpts av SJ 1891. 1895 öppnades den första svenska elektriska banan för persontrafik, [[Roslagsbanan|Djursholmsbanan]] (Roslagsbanan), och tågfärjeleden Malmö - [[Köpenhamn]]. 1896 övergavs [[antikustprincipen]] av staten vid järnvägsbyggande vilket dittills hade varit den princip som rådit. Detta ledde bland annat till att Ostkustbanan längs Norrlands kust kunde få förlängas från Gävle och norrut, att en västkustbana mellan Göteborg och Oslo började byggas med mera.[[Fil:IORE Kiruna.jpg|miniatyr|[[Malmbanan]].]]Utvecklingen gick vidare runt sekelskiftet. 1897 började de första svenska [[restaurangvagn]]arna att användas på linjen Uppsala - Gävle. Senare samma år kom de också på SJ. 1903 invigdes [[Malmbanan]] Gällivare - [[Riksgränsen]] - [[Narvik]], och 1905 började SJ provköra med sina första [[ellok]]. Proven skedde runt Stockholm. 1906 tillkom [[A-loket]], som var det första stora snälltågsloket och det första vid SJ med [[ångöverhettare]].==Elektrifiering==Den första elektrifierade linjen i Sverige var den så kallade Djursholmsbanan som gick mellan [[Djursholm]] norr om Stockholm och Stockholms innerstad. Denna linje elektrifierades 1895, som en av de första i Europa. Sedan elektrifierades även resten av [[Roslagsbanan]] i etapper. Varför Roslagsbanan var så pass tidig med elektrifiering har sin grund i att många av dennes tåg gick ända in till [[Engelbrektsplan]], norr om [[Stureplan]]  i Stockholms City. Detta gjorde att ångdrivna tåg var otänkbara då det betydde att man skulle ha ångdrift långt in i stadens centrum, något man sett mycket dåliga exempel på i till exempel [[London]]. Kungsleden, färjeleden mellan [[Trelleborg]] och [[Sassnitz]], fick tågfärjor 1909 - den första tågfärjeförbindelsen med [[Tyskland]]. SJ gav sig också in på bussmarknaden, med den första linjen 1911 mellan [[Tanum]] och [[Grebbestad]]. 1914 tillkom [[F-loket]], ett snälltågslok som också var Sveriges största ånglok. SJ fick också sin första elektrifierade linje 1915, [[Kiruna ]] - Riksgränsen. Hela Malmbanan var elektrifierad 1923.1919 beslöt [[Sveriges riksdag|riksdagen]] att [[tryckluftsbroms]] skulle införas vid SJ, vilket genomfördes 1920-27. 1924 började elektrisk uppvärmning införas i personvagnar, och 1925 kom det första elloket [[littera|litt.]] D, som var en stor serie standardlok i Sverige. Västra stambanan var färdigelektrifierad den 15 maj 1926, och 1927 infördes 24-timmarsräkningen vid de svenska järnvägarna. 1929 började SJ bygga personvagnar med [[vagnskorg]] av stål, och 1932 [[rälsbuss]]ar.[[Fil:Inlandsbanan forest.jpg|miniatyr|[[Inlandsbanan]].]]Elektrifieringarna fortsatte också, Stockholm - Malmö var elektrifierad den 1 oktober 1933 och Malmö - Göteborg den 6 oktober 1936. 1942 kunde man resa med eltåg hela vägen Trelleborg - Riksgränsen (2022 km; 2064 km till Narvik), då [[Europa]]s längsta sammanhängande elektrifierade linje. Innan dess hade [[Inlandsbanan]] slutförts 1937, det sista stora järnvägsbygget i Sverige innan 1990-talet. År [[1939]] fattade riksdagen beslut om ett allmänt förstatligande av [[enskild järnväg|enskilda järnvägar]]. 1940 började en lokaltågsvagn av ny modell för [[pendeltåg]]strafik, främst runt Stockholm, levereras, och 1941 kom en personvagnstyp för snälltåg med självbärade vagnskorg.==Efterkrigstiden==Efter [[andra världskriget]] ökades hastigheten på järnvägarna. [[Alvesta]] - [[Eslöv]] blev först i Sverige med hastighetsgränsen 120 km/h 1946, och 1948 kom ''[[Göteborgaren]]'', ett elektriskt [[motorvagn]]ståg med topphastigheten 130 km/h. Ett liknande tåg, men bara tillåtet för 115 km/h, hade året innan levererats till [[Bergslagsbanan]] och gick som [[GDG]]-Expressen mellan Göteborg och Gävle. 1949 kom SJ:s första stora [[diesellok i Sverige|diesellok]]. Det var två [[växellok]] littera V1 tillverkade i [[England]]. En [[luftkonditionering|luftkonditionerad]] [[restaurangvagn]] kom 1953, och de första [[Rapidlok]]en för [[expresståg]], litt. [[Rapidlok|Ra]], kom 1955. Restiden Stockholm - Göteborg var då nere på fyra timmar. Samma år infördes SJ:s första sträcka med [[fjärrblockering]], sträckan [[Ånge (tätort)|Ånge]] - [[Bräcke]]. Redan 1936 fanns dock ett liknande system på den privata Saltsjöbanan. 3:e klass slopades 1956 i Sverige och de flesta andra europeiska länder (3 klass-vagnar ommärktes till 2 klass och 2 klass-vagnar till 1 klass). 1958 var dubbelspåret mellan Stockholm och Göteborg klart, och 1959 kom de elektriska expresstågen [[paprikatåg]]en, som kallades så eftersom de var klarröda. Snäll- och expresstågen fick nya bekväma [[sittvagn]]ar 1960, med nya övergångar mellan vagnarna och nya boggier, och 1962 kom [[Rb-loken]], en förserie till de berömda [[Rc-loken]]. 1964 invigdes dubbelspåret [[Katrineholm]] - Malmö och en ny malmbana Kiruna - [[Svappavaara]] (40 km). 1966 kom ett nytt dieselmotorvagnståg littera Y3, och 1967 det första Rc-loket, samt det första blå pendeltåget (litt. [[X1]]) för [[Storstockholms lokaltrafik|SL]]. Själva [[Stockholms pendeltåg|pendeltågstrafiken]] inleddes 1968 i den form den har idag.Moderniseringarna gick vidare på 1970-talet. 1970 började Rc-lok för 160 km/h levereras, och 1972 togs SJ:s sista ånglok ur reguljär tjänst. 1975 sattes ett svenskt hastighetsrekord på [[räls]]: 238,2 km/h (med provtåget [[X15]]), ett rekord som senare har slagits. 1978 öppnades sträckan [[Borlänge]] - Mora för elektrisk drift, och 1979 inleddes SJ:s lågprissatsning. Södra stambanans högsta bro, 20 meter över [[Höje å]] mellan Malmö och Lund, byttes 1982. 1983 startade [[City-Express]] på linjerna Stockholm - Göteborg och Stockholm - [[Karlstad]], och 1988 infördes sovvagn med dusch i kupéerna. Samma år delades Statens Järnvägar upp i en trafikdel (SJ) och [[Banverket]], som fick ansvar för bananläggningarna.[[Fil:X2000 i originalfärg.jpg|miniatyr|[[X2000]] i originalfärg.]][[Fil:Öresundståg.jpg|miniatyr|Ett [[Öresundståg]]]]Samtidigt som dessa trafiksatsningar genomförts under efterkrigstiden har många mindre trafiksvagare banor lagts ned och revs upp. Framförallt har alla smalspårsbanorna lagts ned en efter en utom de fåtal som klarat sig undan och blivit breddade till normalspår, det lysande undantaget är dock [[Roslagsbanan]]. Orsakerna har varit skiftande till att nedläggningarna har genomförts, allt från minskat antal passagerare till att järnvägen varit ivägen för andra satsningar eller för något annat mål. Denna nedläggningsutveckling påbörjades strax innan andra världskrigets utbrott (bland annat nedläggning av linjen Lund - Bjärred våren 1939), stannade av under kriget, accelererade på 1950-talet, nådde en topp kring 1965, gick sedan nedåt för att nå en ny nedläggningsvåg i mitten och slutet av 1980-talet. Det som då hände var att många järnvägar med nästan eller enbart persontrafik klassificerades om till &quot;länsjärnvägar&quot;, i samband med länstrafikbolagsreformen vilket innebar dödsstöten för somliga banor som gick igenom områden landstingen inte var intresserade av att bedriva tågtrafik och för andra blev det räddningen från en nedläggning åtminstone för ett antal år framåt. Även idag finns flera banor som är hotade av nedläggning. Länens intresse för järnvägstrafik har dock ökat och vissa banor med nedlagd persontrafik har återupptagits, till exempel Ställdalen-Kristinehamn.1990-talet innebar något av en pånyttfödelse för de svenska järnvägarna. Nya banor har byggts, oftast som ersättning för äldre. Snabbtåget [[X2000]] sattes i trafik den 4 september 1990 på linjen Stockholm - Göteborg, den 6 mars 1995 Stockholm - Malmö, den 8 januari 1996 också Göteborg - Malmö. X2000 satte också ett nytt hastighetsrekord 1993, 276,3 km/h på det nyligen byggda dubbelspåret mellan [[Varberg]] och [[Falkenberg]]. Samma år påbörjades bygget av tunneln genom [[Hallandsåsen]]. 1995 öppnades [[Grödingebanan]] för trafik, 1997 [[Svealandsbanan]] och 1999 järnvägen till [[Arlanda]]. 2000 öppnade [[Öresundsbron]], som gjorde det svensk-norska normalspårsnätet till en del av det kontinentaleuropeiska.==Bolagiseringen av SJ==[[Fil:Söderströmstunneln_dec_2010a.jpg|miniatyr|Bygget av [[Citybanan]] i Stockholm.]]SJ bolagiserades 2001. Persontrafiken övertogs av [[SJ AB]], och godstrafiken av [[Green Cargo]]. Samma år öppnades [[Landskrona]] - [[Helsingborg]], en del av Västkustbanan, för trafik. [[Ystad]] - [[Simrishamn]] elektrifierades 2003, och 2004 kom det nya tvåvåningståget [[X40]]. 2005 lades [[Linx]], en internordisk satsning med tåg mellan Stockholm-Oslo och Köpenhamn-Göteborg-Oslo, ned efter tre år.När det svenska järnvägsnätet var som störst (1939) fanns 16 900 kilometer spår. Idag (2006) finns 11481 kilometer spår varav 9400 kilometer av dessa var elektrifierade. Förutom bygget av [[Botniabanan]] pågår idag utbyggnad till dubbelspår på flera banor samt elektrifiering och linjerätning m.fl. investeringar.Några planerade byggprojekt är [[Europabanan]], [[Citybanan]] och [[Norrbotniabanan]].==Se även==*[[Järnväg]]*[[Järnvägsgeografi]]*[[Statens Järnvägars arkitektkontor]]*[[Sveriges Järnvägsmuseum]]*[[Hjo-Stenstorps järnväg]]==Referenser=={{Inga källor|datum=2011-10}}== Externa länkar ==* http://www.jarnvag.net* http://www.historiskt.nu/[[Kategori:Sveriges järnvägshistoria| ]][[da:Sveriges jernbanehistorie]][[en:History of rail transport in Sweden]]