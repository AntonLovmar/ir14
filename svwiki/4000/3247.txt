'''Littera''' är [[latin]] och betyder [[bokstav]]. Ordet används på svenska ofta i sammanhang där en sak har en bokstavsbeteckning, och kan liknas vid användandet av ordet &quot;nummer&quot; i samband med saker som betecknas med [[siffra|siffror]].==Inom järnväg==I järnvägssammanhang kallas de typbeteckningar som ges olika typer av [[järnvägsfordon]] för littera och förkortas ''litt''. Systemet med littera infördes hos [[SJ]] 1876. Det finns inget allmänt litterasystem för lok utan det står varje fordonsägare fritt att beteckna sina fordon som man vill. Många av de mindre privatjärnvägarna införde aldrig något litterasystem, även om [[Svenska Järnvägsföreningen]] hade skapat ett system för privatbanorna. I och med förstatligandet av de privata järnvägarna kom SJ:s litterasystem att bli det dominerande.Litterasystem har inte bara varierat mellan bolag. Det har också förändrats över tiden. SJ har flera gånger helt och hållet gjort om sitt litterasystem. Senaste gången var 1970.Efter att järnvägen avreglerades har SJ:s dominerande ställning brutits och många nya aktörer har startat verksamhet. Vissa har valt helt egna system som [[Hector Rail]] medan andra har fortsatt att använda SJ:s. Detta leder till att samma loktyp mycket väl kan ha flera helt olika beteckningar. Exempelvis så exporterades Rc-lok till Österrike på 1970-talet. Där fick de litt 1043. När de senare såldes tillbaka till Sverige fick det litt Rc2. Under 70-talet såldes även Rc-lok till Norge där de fick litt El16. Även denna loktyp har kommit tillbaka till Sverige men har behåll sitt littera. Ett annat sådant exempel är det lok från 2000-talet kallat [[TRAXX]] av tillverkaren och Re av Green Cargo. Det säljs i många länder och har många littera.Vagnar däremot har ett konsekvent system. Förstaklassvagnar betecknas med A, andraklass med B och så vidare. För godsvagnar är systemet från och med 1960-talet internationell standard. Svenska littera för [[motorvagn]]ar och [[motorvagnståg]] börjar på X om de är eldrivna och på Y om de är dieseldrivna. Fordon som trafikerar andra [[spårvidd]]er än 1435 mm ([[normalspår]]) får en gemen tilläggsbokstav som berättar detta. ''p'' innebär [[891 mm]] och ''t'' för 1067 mm [[smalspår]]. Lok och motorvagnar som får gå in i Norge får ofta en extra tilläggsbokstav ''N'' även det är lätt att uppfylla (samma [[elektrifierad järnväg|elspänning]] och samma [[ATC]]). Lok och motorvagnar som får gå in i Danmark får en extra tilläggsbokstav ''K'' (efter Köpenhamn) och det är betydligt svårare att uppfylla då det är många fler tekniska skillnader mot i Sverige.==Inom övrig spårtrafik och busstrafik==Bruket av ordet &quot;littera&quot; som synonym för &quot;typ&quot; inskränker sig till järnvägen. Andra spårfordon, såsom [[tunnelbana|tunnelbanevagnar]] och [[spårvagn]]ar, har typbeteckningar men dessa kallas inte littera även om några numera nedlagda spårvägar använde bokstäver som typbeteckningar, till exempel [[Malmö stads spårvägar]] och [[Helsingborgs stads spårvägar|Hälsingborgs stads spårvägar]].Övriga spårvägar använder en kombination av en bokstav och ett nummer som typbeteckning. [[AB Stockholms Spårvägar]] använde bokstäverna A för motorvagnar, B för täckta släpvagnar och C först för öppna släpvagnar och senare för tunnelbanevagnar. Vidare användes F för trådbussar, G för släpvagnar till trådbussar, H för förbränningsmotorbussar och J för släpvagnar till dessa. Detta system har i tillämpliga fall vidareförts av [[Storstockholms Lokaltrafik|SL]] och [[Djurgårdslinjen]]. Till exempel så har de från Göteborg inköpta vagnar, som där hade typbeteckningen M23, vid [[Djurgårdslinjen]] typbeteckningen A31 och de tillhörande släpvagnarna typbeteckningen B31. De nyaste tunnelbanevagnarna har typbeteckningen [[C20]].[[Norrköpings spårvägar]] använder typbeteckningar där vagnens leveransår ingår, till exempel M06.Spårvagnar och bussar hos [[Göteborgs spårvägar]] har typbeteckningar med bokstäverna M för motorvagn, S för släpvagn, B för buss, TB för [[trådbuss]] och SB för släpbuss. En siffra följer efter bokstaven som berättar vilken vagn- eller busstyp det gäller. Tidigare användes nummerserien 20-29 för spårvagnar och 30-39 för bussar och dessutom skulle även siffran vara unik för typen. Därför är det ett gap mellan motorvagnarna [[M25 (spårvagn)|M25]] och [[M28 (spårvagn)|M28]], då det redan fanns släpvagnar som hette [[S26 (spårvagn)|S26]] och [[Mustang (spårvagn)|S27]]. Som en konsekvens av denna ordning fick spårvagnen [[M21 (spårvagn)|M21]] som levererades efter [[M29 (spårvagn)|M29]]  en återanvänd typbeteckning. Numera har man frångått dessa begränsningar så att den nyaste spårvagnen har typbeteckningen [[M32 (spårvagn)|M32]]. När det gäller de museala vagnarna så har [[Göteborgs spårvägar]], dåvarande Industrimuseet och [[Svenska Spårvägssällskapet]] skapat egna typbeteckningar som numera används i blandad form av [[Spårvägssällskapet Ringlinien]] och [[Göteborgs spårvägar]].==Inom postväsendet==Inom [[post]]verksamhet är littera beteckningen för den bokstav som anger portuppgång i en adress. I exempelvis adressen Birger Jarlsgatan 57 B är &quot;B&quot; littera.==Se även==*[[Järnväg]]*[[Lista över svenska loklittera]]*[[HNJ littera]][[Kategori:Skrift]][[Kategori:Systematik]][[Kategori:Järnvägar]][[Kategori:Postväsen]][[da:Litra]][[la:Littera]]