{{coord|59|51.3|N|15|49.2|E|display=title|region:SE|type:landmark}}[[Fil:Bockhammar_lusthus.jpg|mini|Ebba Brahes lusthus]]'''Ebba Brahes lusthus''' ligger på [[bergsmansgård|bergsmansgården]] [[Bockhammar]] i [[Skinnskattebergs kommun]] i [[Västmanland]]. Det är ett litet ljust rosa [[lusthus]] på en [[holme]] i bruksdammen. De åttkantiga byggnaden har [[karnis|karnissvängd]] [[takhuv]], klädd med spånstickor. Vindflöjen på taket har år 1636 [[utstansa|utstansat]] och om det anger lusthusets byggnadsår är det Sveriges äldsta bevarade lusthus.[[Ebba Magnusdotter Brahe|Ebba Brahe]] som kom från en förnäm ätt tillbringade en stor del av sin uppväxt som hovfröken på [[Stockholms slott]]. Där träffade hon den prins som 1611 blev kung [[Gustav II Adolf]]. De två blev förälskade och ville gifta sig, men [[änkedrottning|änkedrottningen]] Kristina  tyckte inte att Ebba Brahe var fin nog. Istället gifte sig Ebba med [[Jakob De la Gardie]] och var en god maka och en energisk slottsfru. Hon födde fjorton barn, av vilka sju dog i tidig ålder. Den mest framgångsrika av barnen blev sonen [[Magnus Gabriel De la Gardie]]. När maken dog fortsatte Ebba att bruka alla gods och gårdar de ägde. En av dem var Bockhammar och satt månne Ebba Brahe här i lusthuset och drömde om sin kung?Lusthuset sägs ha byggts på grund av Ebbas romans med kungen. Det byggdes fyra år efter Gustav II Adolfs död i [[Lützen]]. Ebba sägs ha längtat till denna avkrok där hon i lugn och ro kunde läsa breven från sin ungdomskärlek. Hon lär ha sökt sig till Bockhammar varje sommar. Hon började varje dag med att sjunga en glad visa i lusthuset, som har bra akustik. På kvällen när vemodet kom, så sjöng hon istället en dyster sång. Efter Ebbas död tog fåglarna över sångstunderna vid lusthuset. Sägnen säger att det fågelpar som sjunger den glada morgonsången på holmen symboliserar Ebba och Gustav II Adolf. På kvällen så sjunger ''trasten i alen'' sin dystra aftonsång. Hennes vålnad sägs också visa sig speciellt för människor som för ett omoraliskt leverne. Hon är dock inte straffande eller hämnande, hon vill leda in folk på den rätta vägen genom sitt eget goda omdöme. När hon berömmer någon så har hon sin glada min, när hon vill varna någon så har hon sin bistra min. Två som vid flera tillfällen sägs ha fått varningar av Ebba var en av ägarna till Bockhammar och hans hushållerska. De fick ingen nattro av Ebba  förrän de slutat med sitt äktenskapsbrott samt gjort avbön inför [[präst]] och [[församling]] i [[Gunnilbo kyrka]].Ebba Brahes lusthus är en del av [[Ekomuseum Bergslagen]].Våren 2003 gav [[Posten]] ut en serie frimärken med lusthus. Ebba Brahes lusthus finns avbildat på ett av frimärkena.==Se även==*[[Ebba Magnusdotter Brahe|Ebba Brahe]]*[[Brahe]]*[[De la Gardie]]*[[Lusthus]]== Externa länkar ==* {{commonscat|Ebba Brahes lusthus}}[[Kategori:Byggnader i Skinnskattebergs kommun]][[Kategori:Byggnadsminnen i Västmanlands län]]