{{omdirigering|Wennerberg}}[[Fil:Gunnar Wennerberg from Hildebrand Sveriges historia.jpg|miniatyr|Gunnar Wennerberg]]'''Gunnar Wennerberg''', född [[2 oktober]] [[1817]] i [[Lidköping]], död [[24 augusti]] [[1901]] hos en dotter på [[Läckö slott]],&lt;ref&gt;''1897 års män i ord och bild 1897-1947: en [[bokfilm]] 1897-1947 och ett [[biografi]]skt [[lexikon]]'', red. fil dr H Granvik, museiintendent Nils Olsson, Carl Wahlstedt, K G Lindeström, Svenska Kulturförlaget, Stenström &amp; Bartelson, Malmö 1947 s. 44&lt;/ref&gt; var en svensk [[ämbetsman]], [[politiker]], [[skald]] och [[tonsättare]]; [[ecklesiastikminister]] 1870–1875 och 1888–1891, [[landshövding]] i [[Kronobergs län]] 1875–1888, ledamot av [[första kammaren]] från 1875, ledamot av [[Svenska Akademien]] från 1866 - där han efterträdde [[Christian Eric Fahlcrantz]] på stol nr 2 - och ledamot nr 324 av [[Kungliga Musikaliska Akademien]] den 30 december 1850. Som musiker var han [[autodidakt]].== Biografi ===== Tidiga år ===Wennerberg var son till [[filosofie magister]], prosten [[Gunnar Wennerberg den äldre]] och Sara Margareta, född Klingstedt.&lt;ref&gt;''Svenskt biografiskt handlexikon : alfabetiskt ordnade lefnadsteckningar af Sveriges namnkunniga män och kvinnor från reformationen till nuvarande tid'', [Senare delen : L - Ö], Herman Hofberg, Frithiof Heurlin, Viktor Millqvist, Olof Rubensson, Bonnier förlag, Stockholm 1906, s. 705&lt;/ref&gt; Efter utbildning vid [[Skara]] skola och [[Katedralskolan i Skara]] blev Wennerberg student i [[Uppsala]] [[1837]]. Han studerade först [[klassiska språk]] och [[naturvetenskap]] och senare [[filosofi]] och [[estetik]]. Särskilt intresse visade han för [[Baruch Spinoza|Spinozas]] filosofi, som var hans favoritämne. Som [[baryton]]sångare vann han inträde i kulturella Uppsalasalonger och kom i kontakt sin studenttids berömda män och kvinnor i staden. Han umgicks exempelvis med [[Erik Gustaf Geijer|Geijer]], [[Per Daniel Amadeus Atterbom|Atterbom]], [[Israel Hwasser|Hwasser]], [[Hans Järta|Järta]], [[Vilhelm Fredrik Palmblad|Palmblad]], [[Carl Wilhelm Böttiger|Böttiger]], [[Malla Silfverstolpe]] med flera. Wennerbergs  första studietid sammanföll med händelser som Geijers ''[[Erik Gustaf Geijer#Avfallet och den liberala tiden|avfall]]'', [[Carl Jonas Love Almqvist|Almquist]]s ''[[Det går an]]''-strid, [[skandinavismen]]s frambrytande bland studenterna, strävandet för en [[Uppsala studentkår|studentförening]] och bildandet av ''[[Allmänna Sången|Upsala studentkårs allmänna sångförening]]''. I studentpolitiken deltog han inte utan han var mer intresserad av sällskapslivet, både i familjeumgänge och det mer uppsluppna &quot;studentsvyckandet&quot;. Han gifte sig 1852 med grevinnan Hedvig Sofia Cronstedt.&lt;ref&gt;''Svenskt biografiskt handlexikon'', (1906), s. 706&lt;/ref&gt;=== Juvenalerna ===[[Fil:Västgöta nation portr G Wennerberg av Staaff NH sid 119.jpg|miniatyr|Gunnar Wennerberg 1850]]Stort inflytande på Wennerbergs utveckling som skald och musiker var kretsen av vittra, musikaliska och glada uppsalastudenter som samlades under namnet [[Juvenalerna]]. Wennerberg anslöt sig till dem 1843, och för dem skrev han text och musik till en hel mängd sånger. Bland dessa sånger finns en serie av tio [[studentikos]]a buffatrios för [[tenor]], [[baryton]] och [[Basstämma|bas]], som tillkom åren 1846–1847. År 1851 utgavs dessa sånger under titeln ''[[De tre]]''.=== Gluntarne ===Efter att tenorsångaren, [[Daniel Hwasser]], flyttat till Stockholm följdes buffatriona av de inom kort berömda ''[[Gluntarne]]''. Denna sångsamling består av 30 duetter för baryton och bas med pianoackompanjemang. Duetterna  skildrar episoder ur Uppsalas studentliv och tillkom 1847-1850. Bland dem kan nämnas ''En kväll på kyrkogården'' och ''Examens-sexa på [[Eklundshof]]'', som tillkom först under tiden i Skara. Redan 1848 var flera av dem spridda i avskrifter även i övriga Sverige. Den uppskattning ''Gluntarne'' fick bidrog till att Wennerberg motvilligt medgav att de trycktes och utgavs i häften åren 1849-1851.Namnet &quot;Gluntarne&quot; fick de av följande anledning: [[Otto Beronius]], som var en i Juvenalerna, var duktig på att sjunga uppländska bondvisor och utmärkte sig särskilt i en sådan, som började ''Inte vet ja’ hva ha’ ä’ sum fallerar gamle glunten &lt;ref&gt;det vill säga pojken&lt;/ref&gt; Mitkel vår''. Efter den visan fick han inom kamratkretsen smeknamnet ''Glunten''. Då fler duetter sedan skrevs för honom och ''Magistern'' &lt;ref&gt;Wennerberg&lt;/ref&gt;, förekom hans smeknamn i texten och gav sedan sitt namn åt sångsamlingen. ''Gluntarne'', som tillägnades Beronius och pianoackompanjatören, sedermera förste direktören för ''[[Kungliga Majestäts hovkapell]] och [[Kungliga Majestäts spektakler]]'' friherre [[Eugène von Stedingk]], blev alltmer populära och fick tillträde till de större konsertsalarna. Senare sjöngs duetterna i hela Norden. Text och musik utgavs senare i minst 15 upplagor. Texterna särskilt åren 1876 och 1882 i andra bandet av Wennerbergs  ''Samlade skrifter'', med en historisk inledning och upplysningar.=== Ur Davids psalmer ===Det första häftet av ''Ur Davids psalmer'' publicerades med namnet ''Stycken ur Davids psalmer'' på Abraham Hirchs förlag år 1861. Till utgången av året 1869 hade Wennerberg gett ut 40 psalmtonsättningar i tio olika häften. Musiken liknar i någon mån hans musikaliska förebild, [[Georg Friedrich Händel]]. Samlingen blev väl mottagen och en ny upplaga vid namn ''Ur Davids Psalmer'' publicerades 1877. Samlingen fick fortsättning under åren 1884–1886 med fem häften och 15 psaltarpsalmer. Under åren 1893—1901 publicerades två mindre samlingar, som innehöll 23 verk ur samlingen ''Ur Davids Psalmer'', nu arrangerade enbart för solostämma och piano eller orgel i stället för kombinationen kör – piano eller orgel.=== Akademisk karriär ===Wennerberg hade redan före detta arbete börjat dikta och tonsätta dels solosånger och trior, dels &quot;frihetssånger&quot; och körer för Uppsalasången. Texterna anslöt sig till den [[Johan Nybom|Nybomska]] fosterländska tonen och Wennerbergs popularitet var omkring 1850 mycket stor. 1845 blev han [[filosofie magister]], 1846 [[docent]] i [[estetik]] och (för vårterminen 1846) anförare för [[Allmänna Sången]]. 1849 utnämndes han till lektor i filosofi och modersmål vid Skara gymnasium. Vid denna tid företog han en resa genom Sverige, där han firades med stora tillställningar. År 1850 invaldes han i [[Musikaliska akademien]], och samma år erhöll han [[Kungliga priset|Karl-Johans-priset]] av [[Svenska akademien]] ''för sånger'' – hette det –, ''som var för allmänt kända för att fordra något vidare vitsord''. Som lärare verkade han lite mer än ett årtionde.Gunnar Wenneberg fick utmärkelsen kommendör med stora korset av [[Nordstjärneorden]] den 14 maj 1873.&lt;ref&gt;''Sveriges statskalender för år 1887'', [Bihang : utdrag ur Norges statskalender], utgifven efter Kongl. Maj:ts nådigste förordnande af Dess Vetenskaps-Akademi, P. A. Norstedt &amp; Söner, Stockholm 1886, s. 423&lt;/ref&gt;=== Ämbetsmannakarriär ===[[Fil:Gunnar Wennerberg 001.jpg|miniatyr|Gunnar Wennerberg]]I början av 1860-talet kallades han till huvudstaden för att 1861-1862 medverka som ledamot i en kommitté för [[Nationalmuseum|Nationalmuseets]] ordnande, och 1863-1864 sändes han utomlands för nämnda museums räkning. Det var nämligen hans nära vän kung [[Karl XV]]:s avsikt, att Wennerberg skulle bli Nationalmuseets intendent. Löneförhållandena blev inte så som kungen önskat, men Wennerberg stannade ändå i huvudstaden, som tillförordnad [[expeditionssekreterare]] och [[byråchef]] för den avdelning inom [[ecklesiastikdepartementet]], som handlade ärenden rörande elementarundervisningen. Wennerberg invaldes 1866 i Svenska akademien, och kallades den 3 juni 1870 efter [[F. F. Carlson]] till [[ecklesiastikminister]] i [[Axel Adlercreutz|Adlercreutz]] [[Regeringen Adlercreutz|ministär]]. Det såg en tid ut, som om Wennerberg skulle bli [[biskop]] i det stift, där han fötts och verkat som lärare, men utnämndes i stället den 21 maj 1875 till [[landshövding]] i [[Kronobergs län]]. Där verkade han i tretton år som länschef. === Politiken ===Wennerberg kom att skriva under en hel del viktiga förordningar, såsom fattigvårdsförordningen, förordning om allmän änke- och pupillkassa för prästerskapet, änkekassa för folkskollärarna, förordningarna om upphörandet av teatercensuren, avskaffandet av de säljbara apoteksprivilegierna, den tekniska undervisningens ordnande, lönereglering för elementarlärare, ordnande av veterinärundervisningen, understöd åt elementarläroverk för kvinnlig ungdom, lapparnas och finnarnas undervisning m. m. Wennerberg verkade också för kvinnans tillträde till högre akademisk undervisning, och under hans chefskap för Ecklesiastikdepartementet fick den så länge omstridda ''medicinska frågan'' (om [[Karolinska institutet]]s ställning till den medicinska utbildningen) sin slutgiltiga lösning (Kungligt brev den 12 december 1873). Han planlade också under denna tid en reform av elementarundervisningen, och började nedifrån genom den 1873 utfärdade undervisningsplanen för läroverkets tre lägsta klasser. Läroverksreformens utvidgande även till det högre stadiet hann Wennerberg inte genomföra, eftersom han den 11 maj 1875 avgick ur regeringen tillsammans med fyra av sina kamrater. Landstinget i Kronobergs län utgjorde [[Kronobergs läns valkrets]] vid förstakammarval och utsåg honom till ledamot av [[första kammaren]] vid valen 1876 och 1884. Kammaren valde honom till ledamot av [[talmanskonferensen]] 1894-1901, där han med iver deltog i debatten, särskilt i frågorna om undervisningen, om försvarsväsendet, kommunikationsväsendet, edgången (varvid han kämpat för avskaffandet av officiella eder) samt i kyrkliga lagstiftningsfrågor, där han verkade för en friare riktning. Från mitten av 1880-talet kom Wennerberg i en oppositionell ställning till regeringen. Han uppträdde vid 1885 års riksdag mot [[härordning]]sförslaget, var vid 1887 års majriksdag en av de skarpaste oppositionsmännen i den konstitutionella frågan om ''ny eller fortsatt'' riksdag, och 1888 invaldes han, trots att han var förtroendeämbetsman, i [[konstitutionsutskottet]] och blev dess ordförande. Han stannade dock inte länge i detta utskott. Kort efter riksdagens början inkallades han, som slutit sig till [[Första kammarens protektionistiska parti|tullskyddspartiet]], i februari åter i regeringen som ecklesiastikminister. I denna egenskap framlade han 1890 ett förslag till läroverksreform. Reformens huvudpunkter var elementarkursens fördelning i tre fakultativt fristående kursavslutningar, lästidens förlängning från trettiosex till fyrtio veckor, införande av skolavgifter för de övre klasserna samt indragning och ombildning av smärre läroverk. Denna reform strandade eftersom andra kammaren fordrade att latinundervisningen bara skulle omfatta fyra årsklasser. Det var ett villkor som första kammaren inte ville godkänna. Endast en del av de föreslagna ändringarna om de mindre läroverken blev riksdagens beslut, men Wennerberg förberedde emellertid ett nytt förslag på huvudsakligen samma principer. Under sin andra ministertid genomdrev han i övrigt dövstumundervisningens ordnande, kvinnors valbarhet till skolråd och fattigvård, hälsovårds- och sjukvårdsstadga för landsorten med lönereglering för provinsialläkarna, nybyggnadsanslag till konstakademien och förordning om likbrännings ordnande. Vidare tillkom den nya stadgan för filosofie kandidat- och licentiatexamen, såsom två särskilda examina (utan latin som lagtvunget ämne). Det var det första och viktigaste steget till en examensreform, där även universitetsundervisningen reglerades i viktiga punkter. Med Wennerbergs underskrift utfärdades även statut för Sveriges då yngsta högskola, [[Göteborgs högskola]], vilken invigdes av Wennerberg i september 1891. Kort därefter, den 6 november 1891, lämnade han med pension sitt statsrådsämbete. Anledningen var inte de anmärkningar andra kammarens i 1891 års konstitutionsutskott gjort mot honom i några frågor, utan den meningsskiljaktighet, som uppstod mellan honom och statschefen i en akademisk befordringsfråga (den [[Johan Widmark|Widmark]]-Nordensonska striden). Det gällde tillsättandet av extra ordinarie professuren i [[oftalmologi]] vid Karolinska institutet. 1893 och 1898 valdes Wennerberg till ledamot av kyrkomötet, där han representerade en tämligen moderat riktning. 1894-1897 var han ordförande i kommittén för utarbetande av musik till svenska mässan. Han var ledamot av Musikaliska akademien (1850), hedersledamot, av [[Kungliga Akademien för de fria konsterna|Fria konsternas akademi]] (1871) och [[Kungliga Vetenskaps- och Vitterhetssamhället i Göteborg]] (1893).== Konstnärskap ==[[Fil:GWennerberg.gif|miniatyr|Gunnar Wennerberg litografi ca 1850]]Vid sidan av sitt politiska arbete fortsatte Wennerberg att dikta och skriva sånger. Som musiker så gott som halvt om halvt [[autodidakt]], studerade han sig dock småningom in i även mera lärda och invecklade konstformer. Hans kompositioner är uteslutande satta för en eller flera stämmor, med eller utan pianoackompanjemang (oratorieverken dock med orkester). Hans intresse för musik hade väckts i föräldrahemmet (som gymnasist var han sångledare för syskonen och skolkamrater), och det utvecklades under ett informatorsår 1838–1839 hos en konstälskande familj [[von Essen]] i Västergötland. De närmast följande studentåren (han var vid den tiden en sjuklig och grubblande enstöring) spelade han mycket piano, inträngde på egen hand i kontrapunktikens och den musikaliska formlärans hemligheter, övade sig i [[fuga]]- och [[motett]]komposition efter gammalitalienares och [[Händel]]s mönster. Som förelöpare till hans patriotiska körsånger tillkom 1844 den märgfulla ''Bjöd så i Thule en konungased'', och de burleskt-backanaliska sångtriorna ''De tre'' utgjorde med sin livfulla stämföring en förstudie till den ovan omtalade duettcykeln ''Gluntarne'', detta genialiska verk, som utgör grundvalen för Wennerbergs  konstnärsrykte. ''Gluntarne'' visade på djärva nyheter i flera ställen i både melodibildning och harmonik , som stötte den dåtida, i ensidig ''mozartism'' fångna kritiken. I övrigt var ju denna musik ägnad att genom sin levande karakteristik, stämningsfullhet och rena, klara form slå an på alla.=== Analys av verken ===Betydande är Wennerbergs  förmåga att uppfinna vackra melodier, som i sin på en gång lättflytande och uttrycksfulla naturlighet tycks självfallna; hans [[cantilena]] verkar nästan italiensk. Han förstår att skriva väl för rösterna, trots att han ofta fordrar stort omfång och särskilt djupa basar; ett sådant utnyttjande av rösttillgångarna var något dittills okänt i svensk tonkonst. Wennerberg var inte rädd att emellanåt tillgripa dissonanser för att få det rätta uttrycket. Annars rör sig hans harmonier gärna med så enkla medel som sexter eller terser i parallellrörelse, men gestaltar sig även som verkningsfull motrörelse, inte minst i ''Gluntarne'', där dessutom pianoackompanjemanget uppvisar en mängd lyckliga fynd. Den mycket beundrade enheten mellan text och musik i ''Gluntarne'' sammanhänger med, att han här liksom till nästan alla sina världsliga sånger själv författat sångtexten. [[Fil:Gluntarne framsida.jpg|miniatyr|Gluntarne framsida]]Liksom han i denna dialogcykel avspeglat studenthumorn i alla dess gradationer, skänkte han lyftning åt ungdomens lyrisk-erotiska svärmeri i sina ''Serenader'', av vilka 9 trestämmiga, komponerade 1845–1850, utgavs 1852, däribland sådana förtjusande trior som ''Minns du den gången'', ''Darrande ton'', ''Ack säg mig, var är du'', medan andra är haltlösa. Fem liknande serenader utgav han 1875. Vida större räckvidd fick dock den tolkning och eggelse han skänkte ungdomens fosterlandskänsla genom sina storvulna körer för mansröster (intagna i samlingarna ''[[Odinslund och Lundagård]]'' samt ''[[Studentsången]]''). Det uppsvenska folklynnets kraftiga och något sträva allvarspatos framträder här i toner av eld och liv, och den polyfona behandlingen är verkligt självständig. Bland dessa körer har i synnerhet fansången ''Stå stark'' (1848), den majestätiska hymnen ''[[O Gud, som styrer folkens öden]]'' (1849) och den till nationalsång vordna ''[[Hör oss Svea]]'' (1853) blivit folkkära och är stående nummer på sångföreningarnas repertoar, medan den trotsiga hetblodigheten i ''[[Frihet bor i Norden]]'' (1847) och ''[[Hur länge skall i Norden]]'' (1848) numera tycks ha blivit för stark för ett tamt släkte och ''[[Trummarsch]]'' (samma år) orättvist glömts bort på grund av svårsjungenhet samt ''Skarpskyttemarsch'' (1861) och ''[[Kung Karls drapa]]'' (1872) fick endast övergående betydelse, varemot den patetiskt eftertryckliga ''Säg oss ditt namn, du fruktansvärde'' (1871) genom sin sociala innebörd fick en återuppståndelse och den gammalsvenskt humoristiska segervisan ''Så contigit in Lenom'' (1871) bibehåller sin plats i Uppsalasången. Äktenskaplig lycka tolkas i solokvartetten ''Min ros'' (1880). Den dramatiska episoden ''Im Auerbachs Keller'' (ur Goethes ''Faust''), komp. 1876 och utgiven 1878, tillägnad ''[[Orphei drängar]]'', utgör en efterklang av gluntstilen. Bland Wennerbergs  ''7 Sånger för blandad kör'' (1875) framstår skogsidyllen ''En junidag''. ''Solosånger vid piano'' (de flesta komponerade på 1840-talet) utgav han i häften 1850–1854, 1870 och 1876; av varaktigt värde bland dem är åtminstone ''Jätten'', ''Fiskaren på Kinnekulle'', ''Tösa på Svältera'', ''Min vår'' och ''Djævelsklokken''. Hans lyckliga uppfinning förnekar sig inte heller i åtskilliga av de sångduetter vid piano, som han komponerade mestadels i slutet av 1840- och början av 1850-talet, såsom ''Gondolieren'', ''Du bist mein mond'', ''Tit er jeg glad''. På 1860-talet fokuserade Wennerberg alltmera på den andliga sången. Under en för konststudier företagen resa till Tyskland och Italien 1851–52 hade han gjort flitiga iakttagelser över kyrkomusiken. Hans ''Davids psalmer'', hela 55 nummer kör- och solosånger med pianoackompanjemang, utgavs i häften 1861-1887. De är hållna i en populariserad Händelsstil, väl utan [[Händel]]s kontrapunktiska ofelbarhet, men genom sin enkla och högstämda, ofta innerliga ton en skatt, som gav den populärreligiösa sången i Sverige en välbehövlig lyftning. Dessa sånger kom i vidsträckt bruk för anspråkslösare kyrkokonsertsr och i hemlivet samt vann spridning även i Nord-Tyskland, Skottland och Amerika. Särskilt psalmen ''Min själ längtar och trängtar'' utgör en höjdpunkt av Wennerbergs  kompositoriska ingivelse. [[Fil:Gunnar Wennerbergsstatyn i Uppsala.jpg|miniatyr|Staty över Wennerberg på Slottsbacken i Uppsala, åstadkommen genom  en nationalinsamling. Skapad av [[Theodor Lundberg]] 1912]]I ungefär samma stil är oratoriet ''Jesu födelse'', utgiven av [[Musikaliska konstföreningen]] i sångpartitur med piano 1863, sedermera orkestrerat av Wennerberg själv (endast i några smärre delar av [[K. Nordqvist]]) och utfört 1888. Sitt studium av instrumenteringskonsten tillgodogjorde Wennerberg vidare i det religiösa körverket ''Stabat mater'' (utfört 1893) samt oratorierna ''Jesu dom'' (utfört 1901) och ''Jesu död'', det senare ej helt fullbordat. Våren 1919 stiftades i Stockholm av ledande musiker och musikvänner [[Gunnar Wennerbergs-sällskapet]] med uppgift att dels sprida och vidmakthålla kännedomen om Wennerbergs  kompositioner, närmast genom ett reglera frågor om förlags- och uppföranderätt till hans oratorier, bidra till eller bekosta tryckning av notmaterialet till dessa för att tillhandahållas hugade musiksällskap, dels samla och bearbeta material för en biografi över Wennerberg, främst med hänsyn till hans musikaliska verksamhet. En fullständig förteckning över Wennerbergs tonverk utgavs 1918 av [[Musikaliska akademien]]s bibliotekarie [[Carl Fredrik Hennerberg]]. Medan sålunda sånger av olika art då och då kom till allmänhetens kännedom, vanligen genom [[Allmänna sången|Uppsala studentsång]] som förmedlare, arbetade även skalden Wennerberg. Då Wennerberg började utge sina ''Samlade skrifter'' (4 band, 1881-85), visade det sig, att hans portfölj rymde en hel mängd saker, om vilka allmänheten inte haft en aning. Samlingen inleddes med ''Romerska minnen'', i vilka han på vers omskrev de dagboksanteckningar, som han fört under sin för konststudier 1851–1852 med understöd av statsmedel företagna utländska resa. Denna omskrivning skedde i de mest olika versformer – rimmade och orimmade, antika och moderna, någon gång i en form, som starkt närmar sig prosatalets. I dessa dikter tar sig en varm beundran för Roms minnen, konst och folkliv uttryck. Än är framställningen patetisk, i synnerhet då det gäller munkdömet, än ger han luft åt sin sympati för Italiens kamp mot påveväldet. Andra bandet innehåller ''Gluntarne'' . Tredje bandet utgörs av de starkt efterklangsromantiska ''Trollrunor'' och det fjärde av en samling &quot;Smärre dikter&quot; från olika tider. Sin plats inom vår litteratur har Wennerberg vunnit genom ''Gluntarne'', vilka är ett pregnant uttryck för 1840-talets studentliv i Uppsala. Man träffar i dem som ett grunddrag den sorglöshetens romantik, som lätt nog blir hemmastadd bland de glada ungdomsskarorna vid ett småstadsuniversitet, helst under en tid, då ''[[överliggare|överliggeriet]]'' var vanligt. Wennerberg ser hela denna livsåskådning med självironikerns godmodigt observerande blick och framställer den i en humoristisk belysning, med briljant lynne och äkta kvickhet, med verklighetskär realism och på samma gång ideell syn på livet. Beundransvärd är den dramatiska kraft han visar i dialogen, likaså ledigheten i meter och rim, så mycket mer som ''ordval och ordföljd är tagna ur den vanliga vardagsprosan, uppblandad med studentslang och emellanåt höjande sig till lyrik''. Omedelbarhet, naturlighet, &quot;improvisation&quot;, dramatisk livlighet och fint lyriskt natursinne är huvudegenskaper hos ''Gluntarne'' liksom hos deras stora föregångare ''Fredmans epistlar''. Statyer över Wennerberg har rests i Uppsala (på [[Slottsbacken, Uppsala|Slottsbacken]] 1912, åstadkommen genom nationalinsamling, mod. av T. Lundberg;), i [[Minneapolis]] (mod. av [[Carl Eldh]], 1915) och på Djurgården (reproduktion av Eldhs staty, bekostad av grosshandlaren J. Josephson, 1916), varjämte hans byst (en herm, mod. av Eldh) på hans hundraårsdag avtäcktes i [[Lidköping]]s stadsträdgård. I närheten finns Wennerbergsgården och Wennerbergsbron över [[Lidan]]. Hans marmorbyst (mod. av J. Börjeson, 1897) finns i Nationalmuseum. Han vilar vid [[Odensvi kyrka, Linköpings stift]], (ty dottern Astrid [[Fleetwood]] (1866-1950), bodde på [[Odensviholm]], där Wennerberg ofta vistades på äldre dagar). - Se Signe [[Taube]] (W:s dotter), &quot;G. Wennerberg Bref och minnen&quot; (3 dir, 1913-16), och S. Almquist, &quot;Om G. W., hans tid och hans gärning&quot; (1917), samt uppsats av K. K. Nyblom i &quot;Ord och bild&quot; 1900.== Övrigt ==Efter ett besök i [[Italien]] 1852 synes Wennerberg ha fört melodin till ''[[Luciasången]]'' till Sverige.&lt;ref name=&quot;Hellqvist&quot;&gt;{{tidskriftsref|författare=Hellqvist, Per-Anders|rubrik=Barcarole på villovägar: eller: Hur Luciasången kom till Sverige|år=1999|tidskrift=Musik idag|volym=1999:2,|utgivare=Stockholm : Rikskonserter, 1999- |sid=20-22|id=ISSN 1404-2789|issn=ISSN 1404-2789|libris=3398883}}&lt;/ref&gt;&lt;ref name=&quot;Taube&quot;&gt;{{bokref|efternamn=Wennerberg|förnamn=Gunnar|medförfattare=Taube Signe|titel=Bref och minnen. D. 2|utgåva=1. uppl.|år=1914|utgivare=Geber|utgivningsort=Stockholm|språk=swe|libris=364703}} sid. 138–139&lt;/ref&gt; [[Theodor Lundberg]]s staty över Gunnar Wennerberg står i [[Slottsbacken]] nedanför [[Uppsala universitet]]s huvudbibliotek [[Carolina Rediviva]]. Han har även avbildats av [[Hildegard Thorell]]. Konstnären [[Gunnar G:son Wennerberg]] var son till Gunnar Wennerberg. Gunnar Wennerberg är farfars morfar till [[operasångare]]n [[Amelie Fleetwood]], uppvuxen på Odensviholm.I hemstaden [[Lidköping]] hålls Glunttraditionen vid liv av [[Carl-Gustav Carlander]], [[Jonas Carlander]] och [[Christer Almquist]]. Dessa medverkade bland annat år 2001 vid det 100-årsfirande av Wennerbergs minne på [[Läckö]] där [[kronprinsessan Victoria]] deltog. En stor kännedom om Gunnar Wennerbergs liv har [[teologie doktor]] [[Bengt Wahlström]] från Lidköping som bland annat är medförfattare till boken &quot;Gunnar Wennerberg&quot; utgiven av [[Skara stiftshistoriska sällskap]].== Verk av Gunnar Wennerberg, urval ==*''[[Frihet bor i Norden]]'' (1847) {{src|Frihet bor i Norden}}*''[[Stå stark du ljusets riddarvakt]]'' (1848) {{src|Stå stark du ljusets riddarvakt}}*''[[Hur länge skall i Norden]]'' (1848) {{src|Hur länge skall i Norden}}*''[[Trummarsch]]'' (1848) {{src|Trummarsch}}*''[[O Gud, som styrer folkens öden]] (1849|O Gud, som styrer folkens öden)*''[[Gluntarne]]'' (1851) {{src|Gluntarne}}*''[[Nio serenader]]'' (1852)*''[[Hör oss, Svea]]'' (1853) {{src|Hör oss, Svea}}*''[[De tre]]'' (1860)*''[[Skarpskyttemarsch]]'' (1861)*''[[Säg oss ditt namn, du fruktansvärde]]'' (1871) {{src|Säg oss ditt namn, du fruktansvärde}}*''[[Så contigit in Lenom]]'' (1871)*''[[Kung Karls drapa]]'' (1872) {{src|Kung Karls drapa}}== Psalmer== Wennerbergs psalmer är publicerade i ett flertal olika psalmböcker, däribland [[1986 års psalmbok]] för [[Svenska kyrkan]] och [[Frälsningsarméns sångbok 1990]] (FA).*''Hör mig när jag ropar'', ur ''Davids psalmer'' (nr. 4)*''[[Gör porten hög, gör dörren bred|Gören portarne höga och dörrarne vida]]'', ur ''Davids Psalmer'' (1866–1869, 1884–1886), fri tolkning av psaltartexten ur [[Karl XII:s bibel|1868 års Bibel]]. {{src}}*''[[Herren är min herde god]]'' (1986 nr 558), tonsatt 1869 egentligen till ''[[Utrannsaka mig, min Gud]]'' {{src}}*''[[Skönt det är i kvällens timma]]'' (FA nr 750) {{src}}*''[[Tillkomme ditt rike]]'' (1986 nr 100), tonsatt 1879 {{src}}== Se även ==* [[Lista över Svenska Akademiens ledamöter#Stol 2|Svenska Akademiens ledamöter]]* [[Uppsala universitet]]* [[Juvenalerna]]{{wikisource författare}}==Referenser=====Noter===&lt;references/&gt;===Tryckta källor===* [[Karl Warburg|Warburg, Karl]], ''Wennerberg, Gluntarnes skald.'' (1882)* [[Carl Rupert Nyblom|Nyblom, Carl Rupert]], ''Gunnar Wennerberg.'' (1899)* [[Signe Taube|Taube, Signe]], f. Wennerberg: ''Prostinnan''. Brev och minnen av Gunnar Wennerbergs moder. (1913)* [[Signe Taube|Taube, Signe]], f. Wennerberg: ''Gunnar Wennerberg Bref och minnen'' Del 1–3. (Stockholm 1914–1916).* [[Sigfrid Almquist|Almquist, Sigfrid]], ''Om Gunnar Wennerberg, hans tid och hans gärning.'' (1917)* [[Rudolf Kjellén|Kjellén, Rudolf]], ''Gunnar Wennerberg.'' (1917)* {{bokref|efternamn=Hennerberg|förnamn=Carl Fredrik|titel=Förteckning över Gunnar Wennerbergs tonverk|år=1918|utgivare=[[Elkan &amp; Schildknecht]]|utgivningsort=Stockholm|språk=swe|libris=1653285}}  * {{bokref|efternamn=Grip|förnamn=Elias|titel=Gunnar Wennerberg|serie=Sveriges kristliga studentrörelses folkskrifter, 99-0896411-9 ; 41Vår vitterhets stormän under 1800-talet / Elias Grip, 99-0896415-1 ; 6|år=1925|utgivare=Sveriges kristliga studentrörelses förlag|utgivningsort=Stockholm|språk=swe|libris=40949}}* [[Gunnar Jeanson|Jeanson, Gunnar]], ''Gunnar Wennerberg som musiker.'' Ur: ''Musiken genom tiderna.'' (1927)* {{bokref|efternamn=Malm|förnamn=Einar|författarlänk=Einar Malm|titel=Ack, i Arkadien: några kapitel om Wennerbergs gluntar och deras förhistoria|år=1949|utgivare=Geber|utgivningsort=Stockholm|språk=swe|libris=772024}}* {{bokref|efternamn=Svenson|förnamn=Sven G.|författarlänk=Sven G. Svenson|titel=Gunnar Wennerberg: en biografi|år=1986|utgivare=Norstedt|utgivningsort=Stockholm|språk=swe|isbn=91-1-853412-0 (inb.)|libris=7154232}}* [[Uno Myggan Ericson|Ericson, Uno Myggan]]: ''[[Myggans nöjeslexikon]]'', Bra Böcker (1991) (&quot;Gluntarne&quot; och &quot;Wennerberg&quot;)* [[Johnny Hagberg|Hagberg, Johnny]] och [[Bengt Wahlström|Wahlström, Bengt]] (red): ''Gunnar Wennerberg.'' Skara stiftshistoriska sällskaps skriftserie: nr 5, (2001)*{{runeberg.org|nfck|0608.html Wennerberg, 1. Gunnar}}== Externa länkar ==* {{runeberg.org|authors|wennerbg.html Gunnar Wennerberg}}*{{runeberg.org|nfck|0608.html Wennerberg, 1. Gunnar}}* [http://www.cpdl.org/wiki/index.php/Gunnar_Wennerberg Gunnar Wennerberg-noter] på [[Choral Public Domain Library]]* [http://www.wennerbergsgarden.se/historia.htm Wennerbergsgården]{{start box}}{{succession box| titel=[[Svenska Akademien]],&lt;br /&gt;[[Lista över Svenska Akademiens ledamöter#Stol 2|Stol nr 2]]| företrädare= [[Erik Fahlcrantz|Christian Erik Fahlcrantz]] | år = 1866-1901| efterträdare= [[Claes Annerstedt]]}}{{succession box | företrädare = [[Fredrik Ferdinand Carlson]] | titel = [[Lista över Sveriges utbildningsministrar|Sveriges ecklesiastikminister]] | år = 1870-1875 | efterträdare = [[Fredrik Ferdinand Carlson]]}}{{succession box|titel=[[Lista över landshövdingar i Kronobergs län|Landshövding i Kronobergs län]]|år= 1875-1888|företrädare=[[Gustaf Munthe]]|efterträdare=[[Harald Spens]]}}{{succession box | företrädare = [[Carl Hammarskjöld]] | titel = [[Lista över Sveriges utbildningsministrar|Sveriges ecklesiastikminister]] | år = 1888-1891 | efterträdare = [[Gustaf Gilljam]] }}{{end box}}{{Psalmse}}{{STANDARDSORTERING:Wennerberg, Gunnar}}[[Kategori:Svenska kompositörer]][[Kategori:Svenska koralkompositörer]][[Kategori:Svenska poeter]][[Kategori:Svenskspråkiga författare]][[Kategori:Sveriges ecklesiastikministrar]][[Kategori:Ledamöter av Sveriges riksdags första kammare]][[Kategori:Landshövdingar i Kronobergs län]][[Kategori:Ledamöter av Kungliga Musikaliska Akademien]][[Kategori:Födda 1817]][[Kategori:Avlidna 1901]][[Kategori:Gunstlingar vid svenska hov]][[Kategori:Alumner från Uppsala universitet]][[Kategori:Män]][[Kategori:KMO]][[da:Gunnar Wennerberg]][[de:Gunnar Wennerberg]][[en:Gunnar Wennerberg]][[fi:Gunnar Wennerberg]][[nl:Gunnar Wennerberg]][[sl:Gunnar Wennerberg]]