[[Fil:Brahe, Per d ä i VJs julnummer 1942.jpg|miniatyr|'''Per Brahe d.ä.''' i helfigur.]]'''Per Brahe''' d&amp;nbsp;ä, född i maj [[1520]], död [[1 september]] [[1590]] i [[Sundby]], [[Södermanland]], var en svensk [[greve]] till [[Visingsborg]] och [[riksråd]]. Han var son till [[Joakim Brahe]] och [[Margareta Eriksdotter (Vasa)]] (syster till [[Gustav Vasa]]). Gift år 1549 på [[Gripsholm]], med Beata Gustavsdotter Stenbock (1533—1583).Per Brahe blev som barn tillsammans med sin mor bortförd i dansk fångenskap efter Stockholm blodbad. Han följde även med henne när hon 1534 flydde till Tyskland tillsammans med sin man i andra giftet, greven [[Johan av Hoya]], sedan han fallit i kungens onåd&lt;ref&gt;Starbäck, Sveriges historia, band 8, s 352-353&lt;/ref&gt;. Han ärvde [[Rydboholms slott]] och [[Lindholmens gård]] av sin mor då hon dog 1537 och inkallades då till Stockholm av [[Gustav Vasa]], medan hans far och halvbröder blev kvar i Tyskland&lt;ref name=&quot;Svensk uppslagsbok, Malmö 1939&quot;&gt;Svensk uppslagsbok, Malmö 1939&lt;/ref&gt;. Redan 1539 utnämndes han till kammarråd och en av ståthållarna på [[Stockholms slott]]. År 1540 förlänades han [[Gudhems kloster]] av Gustav Vasa, under senare delen av 1500-talet förlänades han [[Norra Ljusterö]].Brahe utmärkte sig under [[Dackefejden]], fick plats i riksrådet 1544 och omtalas redan 1546 såsom riddare. Han var mycket uppskattad av Gustav Vasa och han fick ett flertal viktiga uppdrag. När [[Erik XIV]] blivit kung verkade han för att begränsa hertigarna Johan och Karls makt. Han bidrog till att [[Arboga artiklar]] antogs 1561. Samma år dubbades han till [[greve]] av [[Erik XIV]] vid dennes [[kröning]] och 1562 fick han nästan hela [[Visingsö]] som grevskap. Under Erik XIV:s regeringstid ingick Brahe i utländska beskickningar, såsom till Skottland 1562 och till Polen 1564. Han deltog i [[nordiska sjuårskriget]], och förde befälet vid belägringarna av [[Älvsborg]] och [[Bohus fästning]] 1565, men varken hans värdighet som greve och överste hovmästare eller hans släktskap med kungen skyddade honom från kritik från denne. Efter [[Sturemorden]] 1567 sköttes riksstyrelsen under Erik XIV:s sinnessjukdom främst av [[Sten Eriksson Leijonhufvud]] och Per Brahe. Vid [[Daniel Rantzau]]s anfall 1567 utsågs han till rådgivare åt fältöversten [[Hogenskild Bielke]]. Försiktigtvis anslöt sig Per Brahe inte till hertigarnas uppror förrän 1568 då utsikterna till framgång verkade säkra. 1569 förstorades hans grevskap betydligt av [[Johan III]] och han utnämndes samma år till [[riksdrots]]. Liksom de flesta adelsmän stod han i spänt förhållande till [[hertig Karl]], delvis på grund av att hertigen låg i arvstvister med honom. I religiöst hänseende tycks han under en tid ha varit vacklande. [[Jesuiter]]na hade stora förhoppningar om att omvända honom. Han biktade sig för de katolska prästerna och mottog nattvarden av dem men i hans testamente finns inga katolska tendenser. Trots att han var nära knuten till kungahuset förlorade han, liksom många av de andra riksråden, Johan III:s förtroende 1589 och blev av med drotsämbetet. Han dog 1590 och är begravd i [[Östra Ryds kyrka, Uppland|Östra Ryds kyrka]].&lt;ref&gt;Göran Åstrand, ''Här vilar berömda svenskar''. 1999, s. 28&lt;/ref&gt;Per Brahe efterlämnade material till en fortsättning på [[Peder Swart]]s krönika, som utgavs av [[Otto Ahnfelt]] 1896-1897. Han författade även ''Oeconomia eller Huuszholdzbook, för ungt adelsfolck'' (tryckt först 1677, nytryck 1920), samt en religiös skrift.&lt;ref name=&quot;Svensk uppslagsbok, Malmö 1939&quot;/&gt;== Familj ==Per Brahe var gift med Beata Stenbock, född 1533, död 1583, dotter till [[Gustaf Olofsson till Torpa|Gustaf Olofsson (Stenbock)]] d.y. och [[Brita Eriksdotter Leijonhufvud]], syster till [[Gustav Vasa]]s tredje fru [[Katarina Stenbock]], med vilken han hade följande barn: # Joakim Brahe d.y. (1550—1567)# [[Erik Pedersson Brahe]] (1552—1614)# [[Ebba Pedersdotter Brahe]] (1555—1634)# [[Gustav Pedersson Brahe]] (1558—1615)# [[Magnus Brahe (1564-1633)|Magnus Pedersson Brahe]] (1564—1633)# [[Abraham Pedersson Brahe]] (1569—1630)# Margareta Pedersdotter Brahe (…—1638)# [[Sigrid Brahe|Sigrid Pedersdotter Brahe]] (…—1617)# Katarina Pedersdotter Brahe== Källor ==&lt;references/&gt;{{ugglan|artikel=Brahe, Per d.ä.|url=http://runeberg.org/nfbc/0763.html}}== Se även ==* [[Braheätten]]* [[Adelsätter]]{{Successionsbox|  företrädare = [[Krister Nilsson (Vasa)|Krister Nilsson]]&lt;br /&gt;&lt;small&gt;Sveriges drots&lt;/small&gt;|        titel = [[Drots|Sveriges riksdrots]]|           år = 1569–1590| efterträdare = [[Nils Göransson Gyllenstierna]]}}{{STANDARDSORTERING:Brahe, Per 01}}[[Kategori:Födda 1520]][[Kategori:Avlidna 1590]][[Kategori:Svenska riddare]][[Kategori:Svenska riksråd]][[Kategori:Svenska riksdrotsar]][[Kategori:Män]][[da:Per Brahe den ældre]][[de:Per Brahe der Ältere]][[en:Per Brahe the Elder]][[nl:Per Brahe de Oude]][[fi:Per Brahe vanhempi]]