'''Måns Johansson ([[Natt och Dag]])''' till Brokind, född [[1500]], död [[1555]], var en svensk [[riddare]], [[riksråd]] och [[lagman]] i [[Östergötland]]. Han var son till riksrådet [[Johan Månsson (Natt och Dag)]] och Alfrid Jönsdotter (Tre rosor). Av hans tidiga liv vet man nästan ingenting. Han var en av dem som vid [[Gustav Vasa]]s kröning dubbades till riddare, och året därefter, 1529, upphöjdes han till riksråd. Av konungen åtnjöt han mycket förtroende och återgäldade detta med en orubblig trohet och tillgivenhet. Sedan han någon tid varit slottsloven på Kalmar, utnämndes han 1543 till lagman i Östergötlands domsaga. I denna utnämning yttrar sig Gustav Vasas tillit till mannen, eftersom just de till denna domsaga hörande landsändar då befann sig i fullt uppror. Den nye lagmannen uppträdde där också inte bara som medlare, utan även som härförare och var en av de få som personligen vågade möta [[Dacke]] för att dagtinga. 1552 förordnades han att vara ståthållare på Vadstena slott och blev tre år senare slottsloven på Viborg. Där dog han i slutet av 1555.'''Barn:'''# [[Nils Månsson (Natt och Dag)|Nils Månsson]]==Källor==*{{runeberg.org|sbh|b0172.html Natt och Dag, Måns Johansson}}{{STANDARDSORTERING:Måns Johansson (Natt och Dag)}}[[Kategori:Födda 1500]][[Kategori:Avlidna 1555]][[Kategori:Män]][[Kategori:Lagmän i Östergötland]][[Kategori:Natt och Dag]][[Kategori:Svenska riddare]][[Kategori:Svenska riksråd]]