'''Landskapslag''' är en [[medeltiden|medeltida]] [[lag]] gällande för ett visst [[landskap]], som då ofta hade omfattande [[autonomi|självstyre]]. Landskapslagar har funnits i alla de [[Norden|nordiska länderna]].Idag finns endast landskapslagar inom det självstyrda landskapet [[Åland]]. [[Ålands självstyrelse]] ger [[Ålands lagting]] rätt att stifta [[Ålands landskapslagar]]. == De svenska landskapslagarna ==De svenska landskapslagarna brukar grovt indelas i Götalagar och Svealagar. Av Götalagarna finns bevarade den äldre och den yngre Västgötalagen, Östgötalagen och delar av Smålandslagen. Äldre Västgötalagen är den äldsta av de till nutiden bevarade landskapslagarna, och har genom ett dokumentfragment daterats till omkring 1250. Av Svealagarna finns bevarade Upplandslagen, Södermannalagen, Västmannalagen, Hälsingelagen och Dalalagen. Upplandslagen och Södermannalagen är de enda landskapslagar som är försedda med kungliga [[stadfästelse]]brev. Upplandslagen stadfästes år 1296 av [[Birger Magnusson]] och Södermannalagen år 1327 av [[Magnus Eriksson]]s förmyndarregering.De svenska landskapslagarna härrör från tiden före mitten av [[1300-talet]], då Sverige fick en rikslagstiftning genom tillkomsten av [[Magnus Erikssons landslag]]. Lagar upprättades i följande svenska landskap: [[Uppland]] (även gällande i [[Södermanland]], [[Gästrikland]], [[Åland]] och delar av [[Finland]]), [[Västergötland]], [[Östergötland]], [[Västmanland]] (även  [[Dalarna]]), [[Hälsingland]] (även [[Medelpad]], [[Ångermanland]], [[Västerbotten]], [[Norrbotten]] och [[Österbotten (historiskt landskap)|Österbotten]]), [[Värmland]], samt [[Närke]]. Närkeslagen är en landskapslag för [[Närke]] som omtalas i [[medeltid]]a [[urkund]]er men som numera är förlorad, och samma förhållande gäller för [[Jämtlandslagen]].== Skånelagen och Gotlandslagen ==De landskapslagar som tillkom i de numera svenska landskapen [[Skåne]] och [[Gotland]] är något äldre än de svenska landskapslagarna. [[Skånelagen]], nedtecknad 1202-1216, räknas som en av de äldsta i Norden och var gällande i hela den danska landsdel som idag benämns [[Skåneland]], det vill säga [[Skåne]], [[Blekinge]] och [[Halland]] samt [[Bornholm]]. Efter Skånelands övergång till Sverige fortsatte Skånelagen att gälla i hela området, men avlöstes 1683 av svensk rikslagstiftning i de svenska landskapen och av dansk lagstiftning på Bornholm, som återgått till Danmark 1660. [[Gutalagen]], nedtecknad omkring 1220, användes på Gotland fram till 1595 då [[Kristian IV av Danmark|Kristian IV]] införde [[Skånelagen]] på ön. Skånelagen avskaffades vid [[freden i Brömsebro]] 1646 då den svenska landslagen infördes på Gotland.&lt;ref&gt;&quot;[http://www.ne.se/jsp/search/article.jsp?i_art_id=188664 Gutalagen]&quot;, ''Nationalencyklopedin'', 2008-03-17.&lt;/ref&gt; Andra nordiska landskapslagar är den danska [[Jyllandslagen]] och den norska [[Gulatingslagen]], Norges äldsta landskapslag.== Textutgåvor ==Flera vetenskapliga textutgåvor finns av de svenska landskapslagarna. Den mest berömda är [[Hans Samuel Collin]] och [[Carl Johan Schlyter]], ''Samling af Sweriges gamla lagar'', vanligen kallad SSGL eller &quot;Collin och Schlyter&quot;, som utkom i 13 delar åren 1827-1877. Sista delen innehåller en ordbok. De båda redaktörerna fick det statliga uppdraget 1822, men Collin dog 1833 efter att de två första delarna (Västgötalagen, Östgötalagen) hade utgivits.==Se även==* [[Folkland]]* [[Västgötalagen]]* [[Östgötalagen]]* [[Tiohäradslagen]] (Smålandslagen)* [[Upplandslagen]]* [[Södermannalagen]]* [[Västmannalagen]]* [[Dalalagen]]* [[Hälsingelagen]]* [[Gutalagen]] (Gotlandslagen)* [[Skånelagen]]* [[Lagsaga]]* [[Hednalagen]]* [[Edsöreslag]]== Referenser ==&lt;references/&gt;==Källor==* [http://runeberg.org/nfbo/0539.html Landskapslagar] i [[Nordisk familjebok]]* [[Nationalencyklopedin]]==Litteratur==* [[Carl Johan Schlyter]], Sveriges gamla lagar, band I-XIII, 1827-77* [[Åke Holmbäck]] och [[Elias Wessén]], Svenska landskapslagar: Tolkade och förklarade för nutidens svenskar, 2:a uppl, 1979* Elsa Sjöholm, Sveriges medeltidslagar: Europeisk rättstradition i politisk omvandling, 1988== Externa länkar ==* [http://spraakbanken.gu.se/ktext/ Projektet Källtext], [[Språkbanken]] vid [[Göteborgs universitet]]* [http://www.nordlund.lu.se/Fornsvenska/Fsv%20Folder/ Fornsvenska textbanken], Lunds universitet{{ugglan|artikel=Landskapslagar|url=http://runeberg.org/nfbo/0539.html}}[[Kategori:Danska historiska lagtexter]][[Kategori:Svenska historiska lagtexter]][[Kategori:Sverige under 1200-talet]][[Kategori:Danmark under 1200-talet]][[Kategori:Sverige under 1300-talet]][[Kategori:Danmark under 1300-talet]][[Kategori:Sverige under 1400-talet]][[Kategori:Danmark under 1400-talet]][[Kategori:Norge under 1300-talet]][[Kategori:Nordisk rättshistoria]][[da:Landskabslov]][[en:Norse law]][[nl:Middeleeuwse Scandinavische wetten]][[no:Landskapslov]][[pt:Leis Provinciais]][[fi:Maakuntalaki]]