'''Brahe''' är namnet på två besläktade adliga [[Ätt|ätter]], den ena dansk och den andra svensk.==Danska Brahe-ätten==Den danska ätten, som även skrev sig '''Bragde''' och i sitt [[Heraldik|vapen]] förde en stolpe, skall enligt danska släktböcker härstamma från en Verner Brahe, vilken bodde i Skåne, där släkten ända till 1500-talet främst var bosatt. En sonsons sonson till honom var Torkil Pedersson Brahe (1372 - 1447), [[riksråd]] under drottning [[Margareta]] och fader till [[Johanna Torkildsdotter Brahe|Johanna Torkilsdatter (Brahe)]](patronymikonet även skrivet Torgilsdotter, Torkelsdotter med flera varianter), som genom sitt giftermål med [[Magnus Laurentsson|Magnus Laurensson]] i Sverige blev stammoder för den svenska Brahe-ätten (se nedan). Johanna Torkildsdotter Brahe var i sitt första gifte förmäld med den svenske adelsmannen Knut Karlsson (Örnfot), herre till Tärna i Södermanland. Efter Knuts död ärvde Johanna detta gods och medförde detta i boet i sitt andra äktenskap med den likaledes svenske väpnaren Magnus Laurentsson, också han från Södermanland. Paret fick sonen Peder Magnusson (sedermera riksråd och riddare), vilken valde att antaga moderns ättenamn (men däremot sin fars vapen). Därigenom blev Johanna Torkilsdotter stammoder till den svenska grenen av den kända danska adelsätten Brahe. Hennes barnbarn var riksrådet Joakim Brahe, gift med Gustav Vasas syster Margareta Eriksdotter (Vasa) och sedermera avrättad vid Stockholms blodbad.En broder till Torkil Brahe var Axel Brahe till [[Vittskövle slott|Vittskövle]], likaledes riksråd. Han blev stamfader till den danska ätten, som utdog på [[svärdssidan]] 1786. Ättens siste manlige medlem var Preben Brahe (d. 1786). Efter honom övergick familjegodset [[Hvedholm]] med flera gårdar (som sedan kom att bilda [[grevskap]]et [[Brahesminde]]) till hans kusins son, Axel Bille, som 1788 fick tillstånd att kalla sig ''Bille-Brahe''.===Medlemmar av den danska Brahe-ätten===*[[Axel Pedersen Brahe]] (död 1487), dansk godsägare*[[Axel Axelsen Brahe]] (d. 1551), riksråd*[[Niels Brahe]] (d. 1529) dansk upprorsman*[[Jørgen Brahe (1515-1565)|Jørgen Brahe]] (1515-1565), sjöhjälte*[[Otte Brahe]] (1518-1571), [[riksråd]], [[lensmand]]*[[Axel Ottesen Brahe]] (1550-1616), danskt riksråd*[[Tycho Brahe|Tyge eller Tycho Brahe]] (1546-1601), [[astronom]]*[[Steen Brahe]] (1547-1620), riksråd, diplomat*[[Jørgen Brahe (1554-1601)|Jørgen Brahe]] (1554-1601), byggherre, lensmand*[[Sophie Brahe]] (1556-1643), alkemist, genealog*[[Jørgen Brahe (1585-1661)|Jørgen Brahe]] (1585-1661), riksråd, lensmand*[[Karen Brahe]] (1657-1736), boksamlare, donator==Svenska Brahe-ätten==[[Fil:Brahe-vapen.jpg|miniatyr|100px|Den svenska ätten Brahes stamvapen.]][[Fil:ElizabethBeatrice.jpg|miniatyr|200px|Per Brahe den yngres dotter Elsa Beata som genom giftermål med [[Adolf Johan av Pfalz-Zweibrücken|Adolf Johan]] räknades som svensk prinsessa i några år före sin tidiga död 1653. Hon begravdes i Brahekyrkan på [[Visingsö]].]] Den svenska ätten Brahe, Sveriges första [[greve|grevliga]] ätt, och med två vingar i sitt vapen, kan ej med säkerhet ledas längre tillbaka än till [[1400-talet]]. Man har med anledning av vapnens likhet velat härleda ätten till Upplandslagmannen [[Birger Persson (Finstaätten)]], den [[heliga Birgitta]]s far, men denna härledning är bevisligen oriktig, då Birger Peterssons ätt dog ut redan på [[1300-talet]]. Släktens förste kände stamfader var väpnaren [[Magnus Laurentsson]], som på [[1440-talet]] skrev sig till [[Tärnö]] i [[Södermanland]], som han erhållit med sin hustru [[Johanna Torkildsdotter Brahe]] av den danska Brahe-ätten (se ovan) och som hon fått genom sitt föregående gifte med riksrådet [[Knut Karlsson (Örnfot)]]. Sonen Peder Magnusson upptog mödernenamnet ''Bragde'' eller ''Brahe''. Även han bodde på Tärna samt var [[väpnare]] och under 1480-talet [[häradshövding]] i [[Oppunda härad]]. Sonsonen [[Joakim Brahe]] var gift med [[Margareta Eriksdotter (Vasa)]], syster till [[Gustav Vasa]]. Då den senare återkom från fångenskapen i Danmark, besökte han Joakim Brahe på Tärna. Han varnade Joakim Brahe för att infinna sig vid konung Kristians kröning, men denna varning ignorerades, och Joakim Brahe avrättades i [[Stockholms blodbad]] 1520. Hans änka blev 1525 omgift med greve [[Johan av Hoya]]. Med Joakims son [[Per Brahe d.ä.]], en systerson till Gustav Vasa, erhöll ätten den 29 juni 1561 av [[Erik XIV]] grevlig värdighet, och fick [[Visingsö]] som grevskapet [[Visingsborg]]. Den introducerades 1625 på [[Riddarhuset]] som grevliga ätten nr 1. Genom giftermål har den blivit befryndad med flera tyska furstliga släkter, såsom husen [[Braunschweig]], [[Pfalz-Zweibrücken]] och [[Hessen-Homburg]]. Såsom [[fideikommiss]] har ätten innehaft [[Skoklosters slott|Skokloster]] i [[Uppland]], och även det gamla Vasagodset [[Rydboholms slott|Rydboholm]]. Ätten dog ut 1930 med greve [[Magnus Per Brahe]] på Rydboholm.===Medlemmar av den svenska Brahe-ätten===*[[Per Brahe d.ä.]] (1520-1590), [[riksdrots]], [[greve]]*[[Erik Brahe (1552-1614)|Erik Brahe]] (1552-1614), riksråd*[[Gustav Brahe]] (1558-1615), riksråd, [[Polen|polsk]] [[fältmarskalk]]*[[Magnus Brahe (1564-1633)|Magnus Brahe]] (1564-1633), riksmarsk, riksdrots, president i Svea hovrätt samt övertog grevskapet Visingsborg *[[Abraham Brahe]] (1569-1630), riksråd*[[Ebba Magnusdotter Brahe|Ebba Brahe]] (1596-1674), grevinna, hovdam, syster till Per Brahe d.y. och [[Gustav II Adolf]]s ungdomsförälskelse, senare gift med [[Jakob De la Gardie]]*[[Per Brahe d.y.]] (1602-1680), riksdrots, generalguvernör över Finland*[[Margareta Brahe]] (1603-1669), hovmästarinna hos drottning [[Kristina]], gift 1. med riksrådet [[Bengt Oxenstierna (1591-1643)|Bengt Oxenstierna]] (&quot;Resare-Bengt&quot;), gift 2. med riksmarskalken [[Johan Oxenstierna]] och 3. med lantgreve [[Fredrik II av Hessen-Homburg]].*[[Nils Brahe d.ä.]] (1604-1632), general*[[Nils Brahe d.y.]] (1633-1699), riksråd*[[Abraham Nilsson Brahe]] (1669-1728)*[[Erik Brahe (1722-1756)|Erik Brahe]] (1722-1756), greve, hovman, politiker, överste, halshuggen 23 juli 1756 för påstådd delaktighet i kungaparets och hovpartiets kuppförsök*[[Magnus Fredrik Brahe]] (1756-1826), lantmarskalk*[[Magnus Brahe (1790-1844)|Magnus Brahe]] (1790-1844), riksmarskalk, [[Karl XIV Johan]]s [[gunstling]]*[[Magnus Per Brahe]] (1849-1930), ägare till [[Rydboholms slott]], kammarherre till H.K.H Kronprinsen, ryttmästare vid Lifgardet==Ätten Örnevinge==[[Erik Brahe (1552-1614)|Erik Brahe]] (1552-1614) hade i en förbindelse med  Anna Filipsdotter Kern, en dotter till fältskären och befallningsmannen [[Filip Kern]], den utomäktenskapliga sonen Gustav Eriksson (1598-1666). Erik Brahes bror, [[Gustav Brahe]] (1558-1615) hade med sin älskarinna, Anna Reibnitz från Schlesien, en son Johan Gustavsson (d. 1685), som blev [[underlagman]] och [[hovrättsassessor]]. De båda kusinerna Gustav Eriksson och Johan Gustavsson adlades 1646 under namnet '''[[Örnevinge]]''' (introduktion på [[Riddarhuset]] under nr 352). Namn och vapen anspelar på Brahe-ättens vapen.Johan Gustavsson Örnevinge var gift med [[Hand (släkt)|Virginia Persdotter Gyllensvärd]], en dotterdotter till [[Erik XIV]]:s utomäktenskapliga dotter [[Virginia Eriksdotter]].==Se även==*[[adelsätter]]*[[Ebba Brahes lusthus]]*[[Grevar]]*[[Gudhems kloster]]*[[Salsta slott]]*[[Skokloster slott]]*[[Visingsborg]]==Källor==*{{runeberg.org|dbl|2|0588.html Brahe, Axel}}, och flera medlemmar av danska ätten*{{runeberg.org|nfbc|0762.html Brahe}}*{{runeberg.org|sbh|0brahe.html Brahe}}*[[Gottfrid Carlsson]], &quot;Brahe (släkt)&quot;, ''[[Svenskt biografiskt lexikon]]'', bd 5, s. 637-641.*''Dansk Adels Aarbog,'' årgångarna 1888 s.97 och 1950 s.3. *A. Cavallin, &quot;Tre stenar och en kalk. Bidrag till den danska Braheättens medeltida historia&quot;, ''Ale'' 1978, s. 1-15.*A. Cavallin, &quot;Kalk med konsekvenser. Bokslut efter tre stenar och en kalk. Bidrag till den danska Braheättens medeltida historia&quot;, ''Ale'' 1984, s. 22-28.*[[Lauritz Weibull]], &quot;Sophia Brahe. Bidrag till den genealogiska forskningen i Danmark&quot;, ''Historisk tidskrift för Skåneland'' 2 (1904), s. 38-71.*[[Lauritz Weibull]], &quot;Sophia Brahe. Ett bidrag till den genealogiska forskningens historia i Danmark&quot;, förf:s ''Nordisk historia.'', 3, Sthlm 1949, s. 303-337.*&quot;Svensk Adelskalender - 1900&quot;, Karl Karlsson Leijonhufvud år 1900, s.61-62.*[http://www.genealogi.no/kilder/DAA/DAA-reg.htm Danmarks Adels Aarbog - Register 1884-2002]*Sveriges Historia, Stig Hadenius m.fl 1996 * [http://runeberg.org/sverhist/3/0448.html Georg Starbäck &amp; Per Olof Bäckström: ''Berättelser ur svenska historien'', band 3 (Stockholm 1885)]* [http://runeberg.org/nfbc/0763.html &quot;Den svenska Brahe-ätten&quot; i ''Nordisk familjebok'', band 3 (Stockholm 1905)]* [http://runeberg.org/sbh/0brahe.html &quot;Brahe&quot; i ''Svenskt biografiskt handlexikon'' (Stockholm 1906)]* [http://historiska-personer.nu/min-s/p0dc27942.html Om Joakim Brahe (Johannas sonson) och dennes härstamning på historiska-personer.nu]* [http://www.mattiasloman.se/genealogy/4/p0175d7a3.html#Source1 Personakt för Johanna Torkilsdotter Brahe på genealogisida][[Kategori:Svenska grevliga ätter]][[Kategori:Medeltida danska ätter]][[Kategori:Medeltida svenska ätter]][[Kategori:Danska Braheätten| ]][[Kategori:Svenska Braheätten| ]][[da:Brahe]][[en:Brahe]][[fr:Brahe]][[nl:Brahe]][[ru:Браге]][[sl:Brahe]]