'''Gustav Gideon Börje''', född [[21 februari]] [[1891]], död [[3 augusti]] [[1965]], var en [[svensk]] [[konstnär]]. Börje studerade vid [[Tekniska skolan]] och förvärvsarbetade under några år, samtidigt som han bedrev kvällstudier i [[kroki]] hos [[Carl Wilhelmson]]. Han blev övertalad av [[Eric Hallström]] att ägna sig åt måleriet på allvar och de två arbetade sedan tillsammans en tid, bland annat i en gemensam ateljé på [[Kungsholmen]]. De ställde även ut tillsammans 1918 i en konsthandel i [[Stockholm]]. Efter [[första världskriget]] reste han liksom många andra svenska konstnärer till [[Italien]]. Han vistades även i södra Frankrike som [[Ester Lindahl]]-stipendiat.Börje var från början en [[naivist]], men efter kontakten med den tidiga italienska konsten kom hans måleri att präglas allt mer av en klar formgivning och en klassisk balanserad [[komposition]]. Under 30-talet vidgas hans färgregister och han ägnar sig åt att måla det [[norrland|norrländska]] landskapet. Vid denna tid gör han även en hel del porträtt av vänner och kollegor. Han tillhörde sedan dess start konstnärsgruppen [[Färg och Form]].Börjes verk finner man till exempel vid [[Nationalmuseum]], [[Moderna museet]], [[Göteborgs konstmuseum]], [[Malmö museum]], [[Waldemarsudde]] samt [[Stockholms stadsmuseum]], som har målningen kallad - ''[[Södermalmstorg]]''{{Citat|Vi finner både ömhet hos honom och värme då han målar hustru och barn. Men det har inte blivit till den lite mjäkiga idyll, som Carl Larsson hemföll åt. Denne var sentimental, men Börje är målare först och främst ... Det är den stora gammaldagssalen med blommorna i fönstren, verandan med utsikten över den vildvuxna trädgården och sjön ... Som äkta konstnär älskar han allt omkring sig, men är kärleken några grader varmare, då det rör de närmaste är det självklart och riktigt och han har okonventionellt och måleriskt berättat oss om sin kärlek.|Bror Hjorth: ''Gideon Börje''}}== Vidare läsning ==*[[Bror Hjorth]], ''Gideon Börje&quot;, Bonniers 1936.==Källor==*[[Svenskt konstnärslexikon]] del I sid 263-264 [[Allhems Förlag]] Malmö*''Sveriges dödbok 1947-2006, (Cd-Rom), Sveriges Släktforskarförbund''{{STANDARDSORTERING:Börje, Gideon}}[[Kategori:Födda 1891]][[Kategori:Avlidna 1965]][[Kategori:Svenska konstnärer]][[Kategori:Män]]