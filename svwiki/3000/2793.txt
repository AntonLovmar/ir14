{{fler källor|datum=2011-10}}{{För|Alice Tegnérs julsång &quot;Julbocken&quot;|Julbocken (sång)}}[[Fil:Little Straw Animals.jpg|miniatyr|Julbock i [[Gamla stan]] i [[Stockholm]].]]'''Julbock''' har används som [[symbol]]isk figur i [[jul|juletid]] under mycket lång tid i [[Skandinavien]] och norra [[Europa]]. Traditionerna kring julbocken är många och julbocken förekommer exempelvis i allehanda lekar och tävlingar och som [[Julpynt|prydnasfigur]], ofta gjord i [[halm]] eller uthuggen i trä.[[Fil:Santaandgoat.gif|thumb|left|stående|Jultomten som rider på en bock.]][[Fil:Julbock (Uppland).png|thumb|stående|Illustration av jullek med bocktema ifrån Uppland tidigt 1900-tal.]]Bocken som symbol i Skandinavien kan härledas från [[asatro]]n där åskguden [[Tor]] hade en vagn som drogs av de två bockarna [[Tanngnjost och Tanngrisner|Tanngnjóstr och Tanngrisnir]]. Huruvida julbocken kan kopplas till dessa symboliska djur är omdiskuterat. Det finns också teorier att traditionen med julbock härstammar från att man kring juletid slaktade en [[get]].&lt;ref name=jul&gt;Rossel, Sven H.; Elbrönd-Bek, Bo (1996). ''[http://books.google.com/books?id=3P7C6AafmU8C&amp;printsec=frontcover&amp;source=gbs_ge_summary_r&amp;cad=0#v=onepage&amp;q&amp;f=false Christmas in Scandinavia]''. Lincoln: University of Nebraska Press. sid: XIII-XIV, ISBN 0-8032-3907-6&lt;/ref&gt;I Sverige förekom förr en jultradition där ungdomar gick runt bland gårdarna och framförde enklare skådespel eller sjöng julbocksvisor. En i sällskapet var alltid utklädd till bock, ibland med en mask gjord av halm, och som tack för uppträdandet fick de mat och dryck till ett [[gille]] som hölls i mellandagarna. I delar av Sverige fortlevde denna tradition fortfarande kring mitten av 1900-talet. Under 1800-talet förändrade traditionen gradvis till att personen utklädd till bock delade ut [[julklapp]]ar på ett sätt som föregick dagens [[jultomte]]. En populär lek var också att ställa in en bock av halm eller trä i smyg hos grannarna. Då gällde det för den som fått bocken att osedd lämna tillbaka den. Nuförtiden tenderar julbockens roll att inskränka sig till att vara en prydnad i närheten av [[julgran|granen]]. I Finland förekommer det fortfarande på vissa ställen att julklapparna delas ut av julbocken, ''joulupukki'',  vilket också är det finska ordet för [[jultomte]].&lt;ref name=jul/&gt;== Se även ==*[[Julbocken i Gävle]]==Noter==&lt;references/&gt;[[Kategori:Julpynt|Bock]][[Kategori:Fiktiva getter]][[da:Julebuk]][[de:Julbock]][[en:Yule Goat]][[fr:Julbock]][[no:Julebukk]][[nn:Julebukk]][[pt:Julbock]][[ru:Юлебукк]][[fi:Olkipukki]]