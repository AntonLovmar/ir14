[[Fil:Värmdö skeppslag.jpg|miniatyr|250px|&lt;center&gt;'''Värmdö skeppslag i Stockholms län'''&lt;/center&gt;]][[Fil:Varmdo skeppslag 1860 karta.jpg|miniatyr|250px|'''Karta över den yttre delen av Värmdö skeppslag år 1860''']]'''Värmdö skeppslag''' var ett [[skeppslag]] (''motsvarande [[härad]]'') i sydostligaste [[Uppland]], beläget i [[Stockholms län]]. Området motsvaras idag av [[Värmdö kommun]] (utom [[Nämdö]]), en del av [[Nacka kommun]] ([[Boo församling|Boo]]), samt en del av [[Vaxholms kommun]] (öarna öster om [[Vaxholm]]s tätort).De största och äldsta [[tätort]]erna i området är [[Gustavsberg]], uppvuxen som industrisamhälle kring den 1827 grundade porslinsfabriken och nu [[centralort]] i Värmdö kommun, och [[Boo]] (tidigare Björknäs) som i början av 1900-talet började växa fram som en villa[[förort]] till [[Stockholm]]. Idag räknas hela området till [[Stor-Stockholm]] och har många tätorter, huvudsakligen med [[villa]]bebyggelse.Landrealen enligt 1950 års gränser är 437 km². Folkmängden i samma område var år 1800 c:a 4&amp;nbsp;000, 1850 c:a 6&amp;nbsp;000, 1900 c:a 8&amp;nbsp;000, 1950 13&amp;nbsp;575, 2000 55&amp;nbsp;115 och idag (2010) närmare 66&amp;nbsp;000. Befolkningsökningen har fr.o.m. 1960-talet accelererat kraftigt. Värmdö skeppslag bestod uteslutande av [[ö (landområde)|ö]]ar och [[holme|holmar]] i [[Saltsjön]], dels skilda från varandra, dels nästan genomskurna av [[fjärd]]ar och [[vik]]ar, och alla av tämligen likartad, fullkomlig [[skärgård]]s[[natur]]. Närmast [[Stockholm]] utbreder sig de stora, numera delvis sammanhängande öarna [[Ormingelandet]], [[Farstalandet]], [[Ingarö|Ingarölandet]], [[Värmdölandet]] och [[Fågelbrolandet]], vilka tillsammans med närliggande mindre öar har en areal av 334 km², samt öster därom [[Vindö]] och [[Djurö, Värmdö kommun|Djurö]]. Öarna hade i sitt inre en med närliggande fastlandsområden överensstämmande vildmarksnatur med spridd odling och bebyggelse. Närmast [[Stockholm]] låg tidigt villa- och fritidshusområden. Öster och norr om [[Kanholmsfjärden]] vidtar yttre skärgården med några få större öar, såsom [[Möja]], [[Runmarö]] och [[Sandön]] med [[Sandhamn]], men oräkneliga småöar och skär skilda av vida [[fjärd]]ar. Skeppslaget gränsade i nordväst till [[Danderyds skeppslag]], och i sydväst till [[Svartlösa härad|Svartlösa]] och [[Sotholms härad]]er på [[Södertörn]]. I norr låg [[Åkers skeppslag|Åkers]] samt [[Bro och Vätö skeppslag]]. ==Historia==Värmdö skeppslag var en del av det [[medeltid]]a uppländska ''folklandet'' [[Roden]] (''jmfr [[Roslagen]]''). Namnet ''Värmdö'', som år [[1314]] omnämns som ''Wermdo'', kommer ursprungligen av vattnen i den viktiga farleden [[Vindö|Vindöström]] vilka höll sig öppna lång tid vintertid, alltså bokstavligen ''Ön vid det värmda vattnet''. [[Tingsplats]]en var belägen vid [[Värmdö kyrka]] mitt på [[Värmdön]] och omnämns första gången år [[1323]] men var förmodligen betydligt äldre. Under [[vikingatiden]] verkar norra [[Värmdölandet]] vara den del av skeppslaget där merparten av bebyggelsen var lokaliserad, vilket [[gravfält]] från den tiden vittnar om. Under [[medeltiden]] skedde dock en kolonisation också av övriga öar och befolkningen växte. Småskaligt jordbruk, säljakt och fiske utgjorde länge basnäringarna på skärgårdsöarna och det var först under början av 1800-talet som andra näringar i form av en del industri tillkom, främst i [[Gustavsberg]]. Vattenvägarna har givetvis varit av stor vikt under skeppslagets historia. Som [[skeppslag]] följde en skyldighet att ställa fyra fartyg och totalt 100 man till förfogande för kungens [[ledung]] och under 1500-talet kom flottan att ha sin ankringsplats vid [[Djurhamn]] på [[Djurö, Värmdö kommun|Djurö]]. [[Lotsning]] har också kommit att vara en viktig bisyssla för skärgårdsborna och under 1600-talet upptäcktes [[Sandhamn]]s strategiska läge vid ingången till farlederna mot [[Stockholm]]. Här byggdes därför en [[skans]], och lots- och tullverksamheten kom att lokaliseras till, där den alltjämt finns kvar.Skeppslaget ingick från 1844 i [[Historiska domsagor i Stockholms län#Nacka tingsrätt|Södra Roslags domsaga]]. Det utgjorde fram till och med 1906 ett eget [[tingslag]] med [[tingsställe]] intill [[Värmdö kyrka]]. Därefter bildade domsagan ett enda tingslag med gemensamt tingshus, först i [[Haga]] i [[Solna]], från 1951 på [[Gärdet]] i Stockholm. Från och med 1977 ingår hela området i [[Nacka tingsrätt|Nacka domsaga]].Tidigast omfattade skeppslaget en enda [[socken]], [[Värmdö församling|Värmdö socken]], men en rad utbrytningar ledde till att antalet slutligen var sex. [[Ljusterö församling|Södra Ljusterö]] bildades 1631, [[Boo församling|Boo]] 1635, [[Möja församling|Möja]] 1638, [[Djurö församling|Djurö]] 1683, [[Ingarö församling|Ingarö]] 1792 och [[Gustavsbergs församling|Gustavsberg]] 1902.Södra Ljusterö förenades 1869 med Norra Ljusterö i [[Åkers skeppslag]]. Gränsen melland de båda skeppslagen förändrades dock inte förrän 1889, fr.o.m. vilket år alltså hela Ljusterö tillhörde Åkers skeppslag. 1869 överfördes också en del av Värmdö församling till [[Vaxholms församling]]. Området (som ibland kallades &quot;Vaxholms landsförsamling&quot; trots att det inte var en egen församling) omfattade [[Rindö]], [[Skarpö]], [[Tynningö]] och ett flertal andra mindre öar och holmar, och trots församlingsbytet fortsatte det att tillhöra Värmdö kommun. 1913 blev dock Rindö en del av Vaxholm även i kommunalt avseende, och 1950 blev hela &quot;Vaxholms landsförsamling&quot; en del av Vaxholms stad.==Socknar==Värmdö skeppslag omfattade vid 1900-talets början sex [[Socken|socknar]].*[[Boo socken|Boo]]*[[Djurö socken|Djurö]]*[[Gustavsbergs socken|Gustavsberg]]*[[Ingarö socken|Ingarö]]*[[Möja socken|Möja]]*[[Värmdö socken|Värmdö]]*[[Ljusterö socken|Södra Ljusterö]] överfördes 1869 till Åkers skeppslag från att tidigare tillhört detta skepplag.==Källor==*''[[Nordisk familjebok]], uppl 2, band 33, 1922''*''[http://www.archipelago.nu/SKARGARD/SVENSKA/STOCKHOLM/varmdo.htm Archipelago.nu - Värmdö], 2009-03-12, kl. 16:14''*''[https://www2.varmdo.se/Resource.phx/plaza/publica/omkommunen/historia/index.htx?aps=omkommunen Värmdö kommun historia], 2009-03-12, kl. 16:36''*''[http://www.sandhamn.se/site/upplev/historia/historia.html Sandhamns historia], 2009-03-12, kl. 16:45''&lt;br&gt;{{Härad Uppland}}{{Stockholm Härad}}[[Kategori:Härader i Uppland]][[Kategori:Härader i Stockholms län]][[Kategori:Indelningar i Värmdö kommun]][[Kategori:Nacka kommun]][[Kategori:Vaxholms kommun]][[Kategori:Österåkers kommun]][[Kategori:Roden]][[Kategori:Stockholms skärgård]][[en:Värmdö Ship District]]