'''Volodar Glebovitj av Minsk''' var en [[furste]] av [[Minsk]] tillhörig den så kallade polotskdynastin (eller polovtserna) efter den [[Vitryssland|vitrysk]]a staden och furstendömet [[Polotsk]], varifrån den stammade. Han var son till [[Gleb Vseslavitj]] av Minsk (död [[1119]]) och [[Anastasia Jaropolkova]]. Volodar dog efter [[1167]], möjligen [[1176]]. Volodars familj hade sedan längre tid varit i strid med storfursten av [[Kiev]], [[Vladimir Monomach]], vilken [[1113]] (enligt vissa uppgifter [[1119]]) erövrat Minsk från Volodars far. Senare hade polotskdynastins återstående besittningar erövrats av Vladimirs son [[Mstislav Vladimirovisj]] och dess medlemmar tvingats i landsflykt till bland annat [[Konstantinopel]]. Efter Mstislavs död 1132 föll dock Kiev-riket sakta samman och polotskdynastin kunde återvända till den ryska politiska scenen.Volodar gifte sig den [[5 juni]] [[1135]] (troligen medan han befann sig i exil i [[Polen]]) med [[Rikissa av Polen]], dotter till [[Boleslav III av Polen]] och änka efter den danske prinsen och kortvarige svenske kungen [[Magnus den starke]], vilken året innan stupat i slaget vid [[Fotevik]]. Volodar och Rikissa fick dottern [[Sofia av Minsk]], vilken senare gifte sig med [[Valdemar den store]] av Danmark.Volodars och Rikissas äktenskap var ett politiskt drag av hennes far riktat mot den dåvarande alliansen mellan [[Erik Emune]] av Danmark och Monomachs ättlingar. Sedan ett flertal centrala aktörer i denna konflikt dött och monomachernas ställning i Ryssland kraftigt försvagats föll också grunden för äktenskapet vilket upplöstes i skilsmässa varefter Rikissa gifte om sig med [[Sverker den äldre]] av Sverige.I äldre historieforskning förväxlades Volodar i regel (bland annat av Nikolaj von Baumgarten) med den halvt mytiske furst Vladimir Vsevolodisj av [[Novgorod]].==Källor==* [[John Lind]]: &quot;The Russian Marriages. Dynastic and Political Coalitions During the Danish Civil War of the 1130s&quot; i (dansk) ''Historisk Tidskrift'' nr 2 1992.{{STANDARDSORTERING:Volodar av Minsk}}[[Kategori:Vitryssar]][[Kategori:Personer i historien]][[Kategori:Avlidna 1176]][[Kategori:Män]][[Kategori:Födda okänt år]][[be:Валадар Глебавіч]][[be-x-old:Валадар Глебавіч]][[ru:Володарь Глебович]][[sk:Volodar (Polacké kniežatstvo)]]