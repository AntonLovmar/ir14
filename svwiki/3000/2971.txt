'''Eskil Magnusson''', född cirka [[1170]]-[[1175]] och död omkring [[1227]], var son till [[Magnus Minnisköld]] i dennes första kända äktenskap och således halvbror till [[Birger jarl]]. Han gifte sig omkring 1217 med [[Kristina Nilsdotter Blake]], som var dotterdotter till [[Erik den helige]] och änka efter den norske jarlen [[Hakon galen]].Eskil Magnusson framträder i skriftliga dokument redan i slutet av [[Knut Eriksson]]s regeringstid. Han var [[lagman]] i [[Västergötland]] senast från 1217. Eskil var enligt [[Västgötalagens lagmanslängd]] författare till [[Västgötalagen]]. Under 1220-talet första år deltog han i förhandlingar med den norske kungen [[Håkon Håkonsson]] gällande [[Ribbungarna]]s användande av Värmland som basområde för plundringståg in i Norge. Baneret som kung [[Erik Knutsson]] av Sverige fört i [[slaget vid Gestilren]] förvarades hos Eskil Magnusson i Skara, som år [[1219]] överlämnade det som hedersgåva till den gästande isländske [[lagman]]nen [[Snorre Sturlasson]].{{STANDARDSORTERING:Eskil Magnusson}}[[Kategori:Lagmän i Västergötland]][[Kategori:Födda 1170-talet]][[Kategori:Avlidna 1227]][[Kategori:Män]][[en:Eskil Magnusson]][[et:Eskil Magnusson]][[no:Eskil Magnusson]][[pt:Eskil Magnusson]]