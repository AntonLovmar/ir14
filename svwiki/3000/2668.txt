'''Ingegerd Olofsdotter''', född omkring år 1000, död [[10 februari]] [[1050]], var en svensk prinsessa, en stor[[furstinna]] av [[Kievriket|Kiev]] och ett rysk-ortodoxt [[helgon]]. == Biografi ==Ingegerd var dotter till [[Olof Skötkonung]] av [[Sverige]] och hans maka [[Estrid av obotriterna|Estrid]], en [[obotriter|obodritisk]] furstedotter. Ingegerd giftes år [[1019]] med furst [[Jaroslav I|Jaroslav Vladimirovitj]] av [[Novgorod]], senare känd som storfurst Jaroslav den vise av [[Kiev]]. Ingegerd antog vid dopet i [[Ryssland]] namnet ''Irina''. Genom sina fyra döttrar blev Ingegerd anmoder till flera kungaätter i Europa.Före giftet med Jaroslav var Ingegerd, enligt [[Snorre Sturlasson]], bortlovad till [[Olav den helige|Olav Haraldsson]] i [[Norge]]. Denne gifte sig senare med Ingegerds halvsyster [[Astrid Olofsdotter av Sverige|Astrid]].Ingegerds kvarlevor vilar tillsammans med makens i en [[sarkofag]] i [[Sofiakatedralen i Kiev|Sofiakatedralen]] i Kiev. [[Sovjetunionen|Sovjetiska]] forskare öppnade sarkofagen [[1939]] och undersökte innehållet. Ingegerds välbevarade [[kranium]] var av vad [[frenologi|frenologer]] kallar &quot;nordisk typ&quot;, massivt och tungt med en elliptisk form. Pannan var &quot;inte särskilt hög&quot; och hade en &quot;genomsnittlig&quot; lutning. Näsan var &quot;starkt framträdande med en smal näsrot&quot;. Hakan var &quot;av genomsnittlig storlek&quot;, men &quot;markant framträdande&quot;. Tänderna bedömdes som rätt väl bevarade. Forskarna fann att Ingegerd varit ca 162 cm lång och Jaroslav varit ca tio cm längre.=== Barn ===[[Fil:Daughters of Yaroslav the Wise.jpg|miniatyr|275px|Kalkmålning i Sofiakatedralen från 1000-talet. Den visar Ingegerd och Jaroslavs döttrar.]]# [[Anna av Kiev]], gift med [[Henrik I av Frankrike]]# [[Vsevolod I av Kiev]] # [[Svjatoslav II|Svjatoslav II av Kiev]] # Ellisif [[Elisabet av Kiev]], gift med [[Harald Hårdråde]] av Norge# [[Iziaslav I|Izjaslav I av Kiev]] (1024-1078, stupade), [[storfurste]] av [[Kiev]]# [[Vladimir|Vladimir av Kiev]]# [[Igor av Vladimir]]# [[Vjatjeslav av Smolensk]]# [[Anastasia av Kiev]], gift med [[Andreas I av Ungern]]# [[Dobronega av Kiev|Dobronega (Maria) av Kiev]], gift med [[Kasimir I, hertig av Polen]]== Eftermäle ==I Sofiakatedralen i Kiev finns en fresk som avbildar några av Jaroslavs och Ingegerds barn. Också fursteparet, på vars initiativ kyrkan byggdes, var en gång avbildat på en vägg, men denna är numera riven. Bilden är dock känd tack vare att den ritades av på [[1600-talet]]. Ingegerd vördades efter sin död, och vördas fortfarande, som heliga ''Anna av Novgorod''. Hon har kallats det första svenska helgonet. Det finns en svensk-ortodox församling, verksam i [[Linköping]], [[Norrköping]] och [[Örebro]], vid namn [[Heliga Annas ortodoxa församling]]. Denna församling erhöll i februari [[2009]] såsom gåva en relik efter Ingegerd.&lt;ref&gt;Maria Kapla &amp; Johannes Ståhlberg: &quot;Rysslands vagga&quot; i ''[[Populär historia]]'' nr 8 2009.&lt;/ref&gt;Källorna till Ingegerds liv är fåtaliga och uppgifterna om hennes upphöjelse till helgon inte entydiga. Det finns således en annan tradition, som förknippar Ingegerdnamnet med reliker, som länge fanns i Sofiakatedralen i Novgorod. Denna kyrka (således med samma namn som den i Kiev) hade Jaroslavs och Ingegerds son [[Vladimir I]] som byggherre. I kyrkliga sammanhang ses numera ingen motsättning mellan de två traditionerna. Speciellt som att det finns otaliga mer betydande helgon, vars jordiska tillvaro är betydligt sämre kartlagd än Ingegerds.== Noter ==&lt;references/&gt;== Källor ==* Rune Edberg: ''Ingegerd, Olof skötkonungs dotter. Ett kvinnoöde från vikingatiden.'' Sigtuna 1997, ny upplaga 2001. Engelsk översättning: ''Viking Princess, Christian Saint. Ingegerd, a Woman in the 11th Century.'' Sigtuna 2005.== Externa länkar ==* [http://www.svensk-ortodoxi.org/haof/index.htm Heliga Annas ortodoxa församling][[Kategori:Personer under vikingatiden]][[Kategori:Svenska prinsessor]][[Kategori:Födda 1001]][[Kategori:Avlidna 1050]][[Kategori:Kvinnor]][[Kategori:Ryska helgon]][[Kategori:Storfurstinnor]][[en:Ingegerd Olofsdotter of Sweden]][[es:Ingegerd Olofsdotter]][[fr:Ingigerd]][[id:Ingegerd Olofsdotter dari Swedia]][[no:Ingegjerd Olofsdatter]][[pl:Ingegerda szwedzka]][[ru:Ингигерда]][[uk:Інгігерда]]