[[Fil:Åkers skeppslag.jpg|miniatyr|250px|&lt;center&gt;'''Åkers skeppslag i Stockholms län'''&lt;/center&gt;]][[Fil:Akers kanal juni 2006.JPG|miniatyr|250px|&lt;center&gt;'''Åkers kanal - den moderna Långhundraleden'''&lt;br&gt;''Foto:Nordelch''&lt;/center&gt;]]'''Åkers skeppslag''' var ett historiskt [[skeppslag]] (''motsvarande [[härad]]'') i sydöstra [[Uppland]]. Det omfattade delar av nuvarande [[Österåkers kommun|Österåker]] och [[Norrtälje kommun]]er, vilka båda är en del av [[Stockholms län]]. Skeppslaget hade inga [[Köping (administrativ enhet)|köpingar]] eller [[municipalsamhälle]]n, men den största [[tätort]]en är idag [[Åkersberga]], belägen 32 km nordost om [[Stockholm]], som också är [[centralort]] i [[Österåkers kommun]]. Ursprungligen hörde den södra delen av skeppslagets ostligaste socken [[Ljusterö socken|Ljusterö]] till [[Värmdö skeppslag]]. På 1800-talet kom dock denna del att brytas ur och istället föras till Åker som då fick fyra socknar. Den totala arealen mätte drygt 371 km² och befolkningen uppgick år [[1920]] till 6&amp;nbsp;372 invånare, vilket idag växt till omkring 35&amp;nbsp;000 invånare. Skeppslaget tillhörde [[Historiska domsagor i Stockholms län#Södra Roslags tingsrätt|Södra Roslags domsaga]] och [[Danderyds fögderi|Åkers fögderi]], men utgjorde t.o.m. år [[1906]] ett eget [[tingslag]].Skeppslaget omfattar en mängd [[ö (landområde)|ö]]ar och [[skär]] och har en kustlängd om 30 km på ömse sidor om [[Furusundsleden]] - den nordliga farleden in till [[Stockholm]]. Det sträcker sig omkring en till halvannan mils bredd inåt landet. Terrängen är tämligen oländig och backig, särskilt i norr. Vid havet och i [[skärgård]]en är terrängen låglänt klippig och i det inre inlandet skogbeklädd. Däremellan är den mera jämn och uppodlad, men sönderdelad av de talrika [[vattendrag]]en. Åkers skeppslag gränsade mot [[Danderyds skeppslag]] i sydväst med [[Trälhavet]], [[Grundviksfjärden]] och andra delar av [[Saltsjön]] belägna i sydost, mot [[Vallentuna härad|Vallentuna]] och [[Långhundra härad]]er i nordväst samt mot [[Frötuna och Länna skeppslag]] i nordost.==Historia==Åkers tingslag var en del av det [[medeltid]]a uppländska ''folklandet'' [[Roden]] (''jmfr [[Roslagen]]''), vilket bl.a. innebär att det fick rusta fartyg till kungens [[ledung]]. I vissa sammanhang där namndelen ''-åker'' förekommer kan ordet tyda på en helig plats ägnad åt någon särskild gud. Där ordet däremot lyfts ut och satts för sig själv såsom i ''Åkers'' skeppslag tros namnet komma av platsen där skeppslagets [[tingsplats]] var beläget, och alltså syfta på själv tings''åkern'', där ordet får betydelsen ''betesmark'' eller ''öppet område'' snarare än ''odlad markplätt''. [[Tingsplats]]en i Åkers skeppslag låg ursprungligen vid [[Österåkers kyrka, Uppland|Österåkers kyrka]] men var mellan åren [[1798]] och [[1906]] lokaliserad till bruksgården vid [[Wira bruk]] i [[Roslags-Kulla]] innan den flyttade till [[Haga tingshus]] i [[Solna]]. [[Österåkers kyrka, Uppland|Österåkers kyrka]] uppfördes ursprungligen i slutet på 1100-talet, men vilar troligtvis på grunderna från en äldre träkyrka. Platsen låg vid tidpunkten närmare havet och den så kallade [[Långhundraleden]], det vill säga vattenleden som under forntiden förband [[Uppsala]] med [[Östersjön]] och som sträckte sig tvärs igenom hela [[Uppland]], mynnade i havet vid [[Garnsviken]]. Leden finns ännu kvar, om än endast navigerbar med kanot. Längre söderut, vid ledens nuvarande mynning i [[Trälhavet]], är bygdens nya centrum [[Åkersberga]] (tidigare Åkers-Berga) beläget. Platsen kom att expandera kraftigt i samband med att [[Roslagsbanan]] fick en hållplats här. På en udde på andra sidan [[Biskopsfjärden]] är ruinerna efter den gamla biskopsborgen [[Biskopstuna|Tuna]] belägen. Borgen användes för att samla in skatt från hela södra [[Roslagen]], och i dess centrum fanns en flera våningar hög [[kastal]] med grunder från 1200-talet. På grund av biskoparnas lojalitet med danskarna kom borgen flera gånger under 1500-talet att bli plats för våldsamma strider. Längre norrut ut i skeppslaget är [[Östanå slott]] med [[Wira bruk]] beläget. [[Slott]]et uppfördes under [[stormaktstiden]] och [[bruk]]et hade ensamrätt på tillverkningen av [[värja|värjor]] och andra stickvapen för det växande riket. En annan sevärdhet i skeppslaget är [[Ytterby gruva]] på [[Resarö]] där totalt sju nya [[grundämne]]n upptäcktes under 1800-talet.==Socknar==Åkers skeppslag omfattade fyra [[Socken|socknar]].* [[Riala socken|Riala]]* [[Roslags-Kulla socken|Roslags-Kulla]]* [[Ljusterö socken]]* [[Österåkers socken, Uppland|Österåker]]==Källor==*{{runeberg.org|nfcm|0523.html Åkers skeppslag}}*''[http://www.lansmuseum.a.se/industri/industri2d.cfm?in_idnr=ind11 Stockholms läns museum: Wira bruk], 2009-03-12, kl. 17:40''*''[http://fornvannen.se/pdf/1910talet/1918_207.pdf Fornvännen: Åker och Tuna], 2009-03-12, kl. 17:49''*{{runeberg.org|svetym|1281.html Åker}}*''[http://www.svenskakyrkan.se/Webbplats/System/Filer/F62380E2-1665-4C2D-BD64-6A5AEA67DC3B.pdf Svenska kyrkan: Österåkers kyrka], 2009-03-12, kl. 19:04''*''[http://www.lansmuseum.a.se/lanet/besok/besok3.cfm?in_idnr=b064&amp;in_idnr=b064 Stockholms läns museum: Tuna borgruin], 2009-03-12, kl. 21:18''{{Härad Uppland}}{{Stockholm Härad}}[[Kategori:Härader i Uppland]][[Kategori:Härader i Stockholms län]][[Kategori:Norrtälje kommun]][[Kategori:Österåkers kommun]][[Kategori:Roden]][[Kategori:Stockholms skärgård]][[en:Åker Ship District]]