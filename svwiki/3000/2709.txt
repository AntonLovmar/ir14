'''Kvarnarps gård''' i [[Eksjö]]s utkant är känd redan på 1100-talet och har fått sitt namn av gårdskvarnen, [[Munka kvarn]] som under medeltiden tillhörde [[Alvastra]]. Den mest namnkunnige personen i ägarlängden är [[borgmästare]] [[Johan Lorentz Munthe]] (1729-1795). Det är han som i [[Alice Tegnér]]s barnvisa red på sin [[Borgmästar Munthe|Brunte]].==Byggnaden==Den kvadratiska huvudbyggnaden från 1811-1813 uppfördes av länsbyggmästare [[Anders Sundström]] åt [[överstelöjtnant]]en och [[husar]]en [[Gustaf Adolf Rappe]]. Huset är inspirerat av den italienske 1500-talsarkitekten [[Andrea Palladios]] klassiska formspråk. Det har varit privatbostad för gårdens olika ägare fram till 1940-talet då det blev [[Jönköpings län]]s hemvärnsskola. Eksjö stad köpte Kvarnarps gård 1958 och i början av 1960-talet fick huvudbyggnaden utstå en mycket drastisk ombyggnad till hushållsskola, vilket den fungerade som fram till 1991. Idag finns Qvarnarps Byggnadsvårdsbutik i gårdens byggnader.[[Kategori:Byggnader i Eksjö kommun]]