'''Kling Glass''' eller ''Kling Glace Aktiebolag'' som bolaget formellt heter är en [[glass]]tillverkare i [[Mariestad]]. Företaget startades av Harry Kling på 1950-talet och såldes till [[Falköpings mejeri]] 1991. Bolaget omsätter omkring 25 MSEK årligen.&lt;ref&gt;[http://www.allabolag.se/5560746652  allabolag.se: Kling Glace Aktiebolag] &lt;/ref&gt; == Produkter ==Företaget tillverkar styckglassar, glasstårtor och [[kokosboll]]ar. En av Klings största produkter är den stora treliters ''Dinétårtan'' som säljs över hela Sverige. Styckglassarna kan inköpas i stora delar av [[Västsverige]] men bara med få undantag i övriga landet. Den gamla glassfabriken i Mariestad har numera jämnats med marken, och ersatts av en [[Systembolaget|systembutik]], men en ny fabrik på Milstensgatan producerar fortfarande glass enligt de gamla recepten, några kvarter från den gamla. Klings vinnlägger sig om att använda lokala och traditionella råvaror, och använder till exempel fortfarande äkta [[sylt]] i glassarna. Något av ett signum är den gräddiga och fylliga vaniljglassen som återfinns både i tårtor och i flertalet styckglassar, men som ibland gör att många kan uppfatta sortimentet och även de större glasstrutarna som aningen variationsfattiga. Populära styckglassar är bland annat ''POP74'', ''Blåbärsputte'' och ''M400'', en stor strut som togs fram speciellt till Mariestads 400-årsfirande 1983, men som har bibehållits i sortimentet. Under Harry Klings ledning var förändringstakten blygsam men under de senaste tio åren har sortimentet genomgått en kraftig modernisering och cirka hälften av styckglassarna har bytts ut. Glassar som har slutat tillverkas sedan 90-talet är bl.a. ''&quot;Glassbåt&quot;'' samt [[pinnglass]]arna ''Poker'', ''Avenyn'', ''Vaniljstång'' och ''[[Patrice Lumumba|Lumumba]]'' ([[choklad]]glass).== Noter ==&lt;references/&gt;== Externa länkar ==* [http://www.klingglass.se/ Kling Glass' webbplats][[Kategori:Glassbolag]]