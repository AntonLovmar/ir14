{{coord|59|20|18.87|N|18|4|5.57|E|region:SE|display=title}}[[Fil:Zita 2009a.jpg|miniatyr|300px|Biografen Zita i november 2009]]'''Zita''', även '''Biografen Zita''', är en [[biograf]] vid [[Birger Jarlsgatan, Stockholm|Birger Jarlsgatan]] 37 i [[Stockholm]], som drivs av [[Folkets Bio]]. Biografen öppnade 1913 under namnet ''Vinter-Palatset'' och 1930 som '''Rita'''. Biografen är för närvarande (2009) Stockholms äldsta i drift. Den enda ursprungliga utsmyckningen som finns kvar är de gyllene [[amorin|amorinerna]] i [[stuck]] som flankerar [[filmduk|filmduken]], högt uppe under taket.==Vinter-Palatset och Gyllene Göken==[[Fil:Zita 2009b.jpg|miniatyr|200px|Biografen Zita i november 2009]]{{förväxlas|Vinterpalatset, Norra Bantorget, Stockholm}}Fastigheten ritades av arkitektkontoret [[Hagström &amp; Ekman]], och stod färdig i december 1912. Lokalen som skulle komma att bli biograf var ursprungligen tänkt som teater, och skulle drivas av [[Mauritz Stiller]], men förblev oanvänd tills den invigdes som bio 1913. Inredningsarkitekt till den tilltänkta teaterlokalen var Frej Klemming. Bion öppnade den 10 september 1913 med 424 sittplatser under namnet ''Vinter-Palatset''. Premiärfilm var det två och en halv timme långa franska dramat ''Den stora gruvstrejken'' efter [[Emile Zola]]s roman. Ägaren till ''Vinter-Palatset'' var [[Axel Nilsson]], son till den legendariske hästhandlaren och biografägaren [[Nils Petter Nilsson]] (kallat &quot;Häst-Nisse&quot;). Victor Meyer ansvarade för biografen som arrendator. Från början fanns det två ingångar till [[salong|salongen]]; man kunde alltså redan på trottoaren välja om man ville sitta på vänster eller höger sida. Salongstaket hade en [[lanternin]], vilket inte var ovanligt för teatersalonger den här tiden, men kanske lite märkligt i en biograf. Den var dock täckt underifrån med en järnplåt för att hålla salongen mörk. Hela det gamla vackra innertaket är idag dolt av det nya nersänkta taket. Den ursprungliga orkestern bestod av åtta personer under ledning av kapellmästare Rahm. Biljettpriserna var mellan 35 och 75 öre.Den 26 februari 1914 övertog man namnet ''Gyllene Göken'' från en annan biograf på [[Vattugatan]] 5, men den 26 augusti 1915 bytte biografen ägare, och ändrade då tillbaka till det gamla namnet igen. Från 1916 tillhörde biografen den välkände [[John A. Bergendahl]]s biografkedja.==Rita och Nya Rita==''Vinter-Palatset'' stängde 1929 och öppnades av norrmannen Odd Biörnstad - efter viss ombyggnad - den 24 november 1930 som ''Rita''. Det var då [[Ri-Teatrarna]]s tredje biograf. Efter ytterligare en renovering 1965 ändrade man biografens namn till ''Nya Rita''. I och med [[Europafilm]]s arrende av Ri-Teatrarna från och med 1983 övergick driften i deras regi. Europafilm valde dock att avveckla verksamheten ganska omgående. ==Zita==[[Fil:Zita skylt 2009.jpg|140px|left]]Den 2 april 1984 öppnade biografen på nytt, nu som [[porr]]biograf under namnet ''Zita''. Nya ägare var ''Filminvest'' som under cirka ett år drev den parallellt med sin andra biograf [[Woodstock (biograf)|Woodstock]]. Innehavare var filmproducenten Inge Ivarsson, som redan 1969 hade producerat sexupplysningsfilmen &quot;Kärlekens språk&quot;. En liten kompletterande videosalong byggdes 1986 i balkongfoajén, och därefter fick bion heta ''Zita 1-2''. I foajén fanns också fyra garderobsliknande automatiska videobås, som endast rymde en besökare i taget. Porrbiografen ''Zita'' stängde 1991. Redan på våren året efter öppnade den igen under samma namn, men då i [[Folkets Bio]]'s regi. Biografen hade då genomgått en omfattande ombyggnad, där tre salonger hade skapats, ritade av Lollo Riemer von Platen. Återinvigningen skedde den 2 april 1993. Deras verksamhet pågår fortfarande och därmed är gamla &quot;Vinter-Palatset&quot; respektive &quot;Rita&quot; Stockholms äldsta biograf i drift.&lt;ref&gt;[http://www.zita.se/zita/historia.html Uppgift enligt Zitas historia]&lt;/ref&gt; Repertoaren är kvalitetsfilmer som har svårt att hitta till de stora biografkedjorna.==Interiörbilder==&lt;gallery widths=180px heights=130px&gt;Fil:Zita 2009e.jpgFil:Zita 2009d.jpgFil:Zita 2009c.jpgFil:Zita 2009f.jpg&lt;/gallery&gt;==Referenser=====Noter===&lt;references/&gt;===Tryckta källor===*{{bokref/Kurt Berglund/1993}}*''Svenska biografer'', Kjell Furberg, Prisma, Stockholm 2001 ISBN 91-518-3665-3 s. 45ff== Externa länkar =={{commons|Category:Zita (biograf)}}*[http://www.zita.se/ Zita]*[http://www.folketsbio.se Folkets Bio]{{Biografer i Stockholm}}[[Kategori:Norrmalm]][[Kategori:Biografer i Stockholm]]