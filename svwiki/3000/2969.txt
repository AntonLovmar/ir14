'''Kristina Nilsdotter''' var dotter till [[Nils Blake]] och [[Katarina Eriksdotter]], kung [[Erik den helige]] Jedvardssons dotter. ==Kristinas liv och två äktenskap==Kristina gifte sig med den norske jarlen [[Hakon galen]]. Han var halvbror till den norske kungen från 1204 [[Inge Bårdsson]]. Kristina och Hakon hade sitt hem i Bjørgvin (Bergen). Med honom fick hon sonen Knut, omkring år 1208. Även Knut erhöll jarltiteln, och han gjorde även anspråk på den norska tronen. Hon blev änka när Hakon galen avled av naturliga orsaker 1214, troligen i 40-årsåldern. Då tog hon den unge Knut med sig och återvände till Sverige.  Kristina gifte därefter om sig med lagman [[Eskil Magnusson (Bjälboätten)]], äldre bror till Sveriges mäktigaste man, Birger Jarl. De bodde i Skara i Västergötland. ==Snorre Sturlassons besök==Kristina och hennes man blev förevigade när de sommaren 1219 tog emot den än idag berömde hövdingen, skriftställaren och historikern [[Snorre Sturlasson]]. Vid sitt besök antecknade Snorre hela tiden, och han anges ha haft goda källor eftersom både Kristina och Eskil var av kunglig ätt och därmed hade mycket att förtälja. En annan orsak till att Snorre kunde få så mycket värdefull information var att Eskil Magnusson vid den tiden uppgavs vara sysselsatt med att skriva [[Västgötalagen]]. Vid sin avresa fick Snorre en förnämlig gåva av Eskil Magnusson, nämligen banéret som kung Erik Knutsson av Sverige fört i slaget vid Gestilren år 1210. Detta banér hade efter 1210 förvarats i Kristinas och Eskils hem.==Källor==*{{runeberg.org|nfbg|0470.html Eskil, lagman i Västergötland}}{{Historiskperson-stub}}{{STANDARDSORTERING:Blake, Kristina Nilsdotter}}[[Kategori:Medeltida personer i Sverige]][[Kategori:Kvinnor]][[Kategori:Födda 1100-talet]][[Kategori:Avlidna 1200-talet]]