'''Enhet 101''' var en [[israel]]isk paramilitär organisation som grundades av [[Ariel Sharon]] på order av [[Moshe Sharrett]]. Enhetens uppdrag var att utföra hämndaktioner mot den [[Palestina|palestinska]] befolkningen. Enheten grundades år [[1953]] och existerade bara under en kort period innan den uppgick i den reguljära armén.Enhetens första uppdrag skedde i [[augusti]] år 1953 och var attacken på flyktinglägret [[El-Bureig]], söder om [[Gaza]]. Olika källor uppger antalet dödade till 15, 20 eller 50. [[FN]]-befälhavaren [[Vagn Bennike]] rapporterade att Sharons män kastade in [[handgranat]]er genom fönstren till hyddorna där flyktingarna sov och de flyende sköts ner av handeldvapen och automatvapen. Den [[14 oktober]] 1953 attackerade Enhet 101 byn [[Qibya]] i [[Jordanien]]. Sharons order var att ta sig in i byn, spränga husen och orsaka stora förluster bland invånarna. Morgonen efter hade 45 hus sprängts sönder och 69 civila dödats (varav två tredjedelar var kvinnor och barn). Enligt FN-rapportörens rapport hade invånarna hållits kvar i husen med eldgivning och husen hade sprängts medan människorna var kvar.[[Kategori:Organisationer i Israel]] [[Kategori:Israels militär]][[Kategori:Organisationer bildade 1953]][[de:Einheit 101]][[en:Unit 101]][[es:Unit 101]][[fr:Unité 101]][[gl:Unidade 101]][[he:יחידה 101]][[it:Unità 101]][[ms:Unit 101]][[ru:Подразделение 101]]