[[Fil:Visingsborg_view1.jpg|miniatyr|upright=1.4|Visingsborgs slott]] '''Visingsborg''' var ett [[grevskap]] och [[slott]] på östra stranden av [[Visingsö]] (mittemot nuvarande [[Gränna]]) som har kommit att starkt förknippas med [[Braheätten]]. Grunden till slottet lades på [[1560-talet]]. Då hade den gamla [[borg]]en på [[Visingsö]], [[Näs slott]], varit ruin sedan länge och tre byar – Ströja, Vallby och Husaby – avhysts från området. För att bygga upp första delen av slottet användes [[Murtegel|tegel]] från klosterbyggnaderna i [[Alvastra]]  och nystartat [[tegelbruk]] i [[Gränna]]. Slottet var byggt i fyrkant med fyra [[torn]] och [[vallgrav]].Grevskapet omfattade gårdar på Visingsö samt i [[Småland]] och [[Västergötland]], [[1569]] sammanlagt 468 hemman och på 1640-talet ytterligare ungefär 100 hemman. [[1654]] fick greve [[Per Brahe d.y.]] [[hals- och handrätt]] över de bosatta på Visingsö, det vill säga rätt att utdöma straff.Slottet lades i ruiner av en förödande brand natten mellan den [[22 december|22]] och [[23 december]] [[1718]]. De [[ryssland|ryska]] krigsfångar från [[stora nordiska kriget]] som för tillfället var förlagda till Visingsborg har från vissa håll anklagats för att ha legat bakom eldsvådan.==Slottsherrar==[[Fil:Suecia Visingsborg.jpg|miniatyr|upright=1.3|Visingsborg på ett kopparstick av [[Erik Dahlbergh]] från slutet av 1600-talet. Ur [[Suecia antiqua et hodierna]], och därmed troligen inte helt tillförlitligt.]]# [[Per Brahe d.ä.]] uppförde den västra längan, # sonen [[Magnus Brahe]] uppförde den södra längan, som med sina salar och [[gemak]] var slottets ståtligaste del, samt östra längan som innehöll köks- och ekonomiutrymmen. Magnus Brahe var också byggherre för ombyggnationen av [[Ströja kyrka]].# [[Per Brahe d.y.]] lät bygga ut Visingsborgs slott med en nordlig länga som var avsedd för betjäningen. Sex [[torn]] med förgyllda [[spira|spiror]] höjde sig över tak och [[trappgavel|trappgavlar]]. Bland inventarierna fanns ett imponerande bibliotek, en [[rustkammare]] med vapen för uppåt 800 man. [[Vall|Vallar]] och [[bastion|bastioner]] var bestyckade med [[kanon|kanoner]]. År [[1642]] invigdes en hamn strax nedanför slottet. [[Per Brahe d.y.]] var mycket intresserad av landets historia och lät uppföra [[minnessten|minnesstenar]] vid flera historiska platser på Visingsö. Visingsborg var den första [[hörnsten|hörnstenen ]] i den Braheska slottstriangeln. Brahe uppförde nämligen också [[Brahehus]] på bergskammen strax norr om Gränna, slottet var tänkt som [[änkesäte]] för hans hustru [[Christina Catharina Stenbock]], och han förvärvade [[Västanå säteri]] på berget söder om [[Gränna]]. På Visingsborg höll greven en liten armé omfattande ca 200 man. På Visingsö inrättade Per Brahe ett [[tryckeri]], och på Visingsborgs slott fanns ett imponerande bibliotek. Redan år [[1636]] hade han också, trots kyrkligt motstånd, grundat en [[skola]] på ön. Denna [[trivialskola]] inrymdes i [[Kumlaby kyrka]].== Externa länkar =={{Commonsbilder|Visingsö#Visingsborg}}{{Coord|58|02|06|N|14|21|08|E|region:SE_type:landmark|display=title}}[[Kategori:Borg- och slottsruiner i Småland]][[Kategori:Visingsö]][[Kategori:Svenska grevskap]][[Kategori:Byggnader i Jönköpings kommun]][[la:Wisingsburgum]][[nl:Visingsborg]]