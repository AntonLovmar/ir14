{{TOCright}}{{Coord|59|19|41.9|N|18|04|11.6|E|region:SE_type:landmark|display=title}}'''Norrbro''' är en bro som går mellan [[Gamla stan]] och [[Norrmalm]] i centrala [[Stockholm]]. Det är en 19 meter bred [[stenvalvbro]] bestående av tre delar över [[Stallkanalen]], [[Helgeandsholmen]] och [[Stallkanalen]]. Brons arkitekt är [[Carl Fredrik Adelcrantz]] med ändringar av [[Erik Palmstedt]], som var den ansvarige för byggandet som invigdes 1807. Norrbro sträcker sig från [[Lejonbacken]] vid [[Stockholms slott]] till [[Gustav Adolfs torg, Stockholm|Gustav Adolfs torg]]. Norrbro är den äldsta bevarade stenbron i Stockholm. Mellan 2007 och 2010 genomgick den en omfattande renovering och kunde återinvigas av [[kronprinsessan Victoria]] den 23 januari 2010.{{Bred bild|Norrbro Stromparterren Riksdagshuset 2010.jpg|1000px|&lt;center&gt;Hela Norrbro sedd från öst i juli 2010. Från vänster: [[Stockholms slott]], brons första del med ett valv, [[Helgeandsholmen]] och [[Strömparterren]] (med [[Riksdagshuset]] i bakgrunden) utgör brons andra del, sedan följer brons tredje del med tre valv och [[Gustav Adolfs torg, Stockholm|Gustav Adolfs torg]] (med [[Arvfurstens palats]] i bakgrunden).&lt;/center&gt;}}==Tidigare broar==[[Fil:Norrbro 1761.jpg|miniatyr|Gamla Norrbro med Kungl. Myntet och Kungl. Stallet, målning av [[Johan Sevenbom]] 1761]]Förbindelsen norrut från [[Stadsholmen]] är en del av [[Stockholms historia|Stockholms tidigaste historia]] och redan från 1288 finns de första säkra uppgifterna om ''&quot;Stockholms norra bro&quot;'' i ett gåvobrev från [[Magnus Ladulås]] till [[Sankta Klara kloster|Klara kloster]]. Vidare i [[Upplandslagen]], stadfäst av kung [[Birger Magnusson]] år 1296, nämns i Byalagsbalkens 23:e flock (kapitel) ''Stockholms bro''. Brons sträckning var ursprungligen mer västerut än dagens, som en fortsättning av [[Västerlånggatan]]. Den bestod av en bro norr om Helgeandsholmen och en och så småningom två broar söderut, där den senare anlagda hade lite olika sträckningar mer österut än den första. Vid 1700-talets slut fanns det tre träbroar där de två som hade samma sträckning som den kommande Norrbro hette ''Slaktarehusbron'' och ''Vedgårdsbron''.Från år 1654 fanns ett projekt till en bro i slottets axel. En ny bro ingår också i [[Nicodemus Tessin d.y.|Nicodemus Tessins d.y.]] plan för slottsomgivningen från 1713. [[Carl Fredrik Adelcrantz]] fick 1781 sitt förslag på ny bro godkänd, men det reviderades och först efter ändringar av [[Erik Palmstedt]], som var den ansvarige för byggandet, kunde Norrbro stå färdig 1807. [[Grundstensläggning|Grundstenen]] lades av [[Gustav III]].==Dagens bro==&lt;gallery widths=180px heights=130px caption=&quot;Norrbro genom tiderna&quot;&gt;Fil:Norrbro i Stockholm 1840-talet.jpg|Norrbro på 1840-talet. I förgrunden syns bland andra publicisten [[Lars Johan Hierta]].Fil:Gustavianska operan 1892a.jpg|Norrbros norra del. I bildmitt syns [[Gustavianska operahuset]], akvarell av [[Anna Palm]] 1892.Fil:Norrbro 1938.jpg|Norrbro smyckad vid [[Gustaf V]]:s 80-årsdag, 16 juni 1938.Fil:Norrbro.jpg|Norrbros norra valv, vy mot öst. I bakgrunden [[Operan]], [[Kungsträdgårdsgatan]] och [[Grand Hotel, Stockholm|Grand Hotel]], mars 2009.&lt;/gallery&gt;[[Fil:Stockholms vattenfestival 1991b.jpg|miniatyr|[[Vattenfestivalen]] på Norrbro 1991]]Bygget av den norra brodelen startade 1787 och [[grundsten (arkitektur)|grundstenen]] lades av [[Gustav III]]. Brons norra del består av tre stenvalv och var färdig 1797 medan den södra delen över [[Stallkanalen]] består av ett valv och var färdig 1806. Den mittersta delen är en plattbro, därunder befinner sig numera [[Medeltidsmuseet]]. Brons totala längd från [[Slottskajen]] till Gustav Adolfs torg mäter 190 meter. Graniten till bron bröts vid [[Plommonbacken]] längst ute på [[Blockhusudden]], [[Södra Djurgården]].&lt;ref&gt;[http://www2.snf.se/snf/naturguider/stockholm/omraden/stockholm/stenhusfasader.htm &quot;Sten i husfasader&quot;]&lt;/ref&gt; [[Fil:Stockholms slott norra fasaden 2011.jpg|miniatyr|left|Norrbro mot norr med [[Kurt von Schmalensee|Schmalensees]] armaturer.]]Bron som var ovanligt bred för sin tid, hela 19 meter, och med både god stenläggning och trottoarer blev den ett populärt promenadstråk, dit också affärsbodar kom att anläggas, den så kallade ''[[Norrbrobasaren]]''. Trottoarerna på Norrbro var de första som anlades i Stockholm. På Norrbro lyste 1853 Stockholms första [[gaslykta|gaslyktor]] och på Norrbro provades även den första elektriska belysningen (se [[Gatubelysning i Stockholm]]). De första permanenta armaturerna för [[bågljus]] ritades av arkitekt [[Gustaf de Frumerie]]. De nuvarande belysningsarmaturerna skapades 1926 av arkitekt [[Kurt von Schmalensee]]. Samtidigt placerades [[Norrbrolejonen]] vid brons norra landfäste. Skulpturerna är kopior av två egyptiska lejon vars original står vid [[Vatikanmuseerna]] i Rom.När [[Riksdagshuset i Stockholm|riksdagshuset]] började uppföras på 1890-talet försvann basaren och samtidigt övertogs Norrbros roll som det populära promenadstråket av [[Strandvägen]]. Norrbros centrala läge vid slottet har gjort att den än idag spelar en roll som paradgata. Det är här [[Högvakt|vaktparad]]en gör sin anmarsch mot slottet och det är här [[landå]]er med kungliga och statschefer kan ses på väg till slottet. Även [[Olof Palme]]s och [[Prins Bertil]]s begravningståg gick över denna bro. [[Vattenfestivalen|Stockholms vattenfestival]] hade här sin självklara festplats.Trafikmässigt var Norrbro ända in på 1870-talet den enda vägförbindelsen mellan Gamla stan och landen norr därom. Med [[Vasabron, Stockholm|Vasabron]]s tillkomst 1878 skapades en alternativ förbindelse, men först när [[Västerbron]] stod klar 1935 förändrades trafikflödet genom staden. Den ökade trafiken skapade dock behov av än fler förbindelser över Norrström. [[Strömbron]] och pontonbron från Riddarholmen tillkom för att avlasta Norrbro, men det var först med [[Centralbron]]s tillkomst på 1960-talet som trafiken minskade avsevärt över Norrbro.==Renoveringen==&lt;gallery widths=180px heights=130px caption=&quot;Norrbro under och efter renoveringen&quot;&gt;Fil:Norrbro 2008.jpg|Renoveringen av Norrbro i mars 2009Fil:Norrbro invigning januari 2010e.jpg|[[Kronprinsessan Victoria]] lyfter ner den sista stenen 23 januari 2010.Fil:Norrbro mars 2010b.jpg|Den renoverade balustraden 2010Fil:Norrbro mars 2010a.jpg|Den renoverade bron i mars 2010&lt;/gallery&gt;Efter 200 år utan större underhåll var bron i dåligt skick. Sättningar i fundamenten gjorde att konstruktionen tog skada och vatten rann in i [[Medeltidsmuseet]] som evakuerades. Den östra brofasaden buktade ut och var på väg att rasa. Tung trafik förbjöds. År 2007 beslöt [[Stockholms kommun|Stockholms stad]] att bron skulle renoveras.Stora delar av brons stenar demonterades och byttes vid behov, bland annat avlägsnades samtliga järndubbar som blivit rostiga. Ett stort problem var ledningsdragningarna över bron. Det rörde sig om många eftersom här gick och går huvudstråket av ledningar för vatten, el, gas, fjärrvärme, telefon och andra medier mellan Gamla stan och Norrmalm. I körbanan byttes samtliga rörledningar, hela ytan under körbanan är täckt med skyddsrör av stål. Efter ett omfattande förstärkningsarbete med bland annat installation av över 300 [[jetpelare]] som står förankrade i [[Brunkebergsåsen]] grus skall bron hålla i många år till. Körbanan och trottoaren fick en ny beläggning av [[granit]]plattor från [[Bohuslän]] och brons [[balustrad]] är som ny. Medeltidsmuseet fick i samband med ombyggnaden något större lokaler och öppnade för allmänheten söndagen dem 24 januari 2010. Ombyggnaden kostade 175 miljoner kronor (inkl. [[Medeltidsmuseet]]). Den 23 januari 2010 återinvigdes bron av [[kronprinsessan Victoria]] tillsammans med [[Sten Nordin]], [[Madeleine Sjöstedt]] och [[Ulla Hamilton]]. Kronprinsessan iklädd blå bygghjälm placerade symbolisk den sista stenen i trottoaren och anknöt därmed till brons långa historia, eftersom [[Gustav III]] lade [[grundsten (arkitektur)|grundstenen]].Granitplattan som kronprinsessan lyfte ner i Norrbros trottoar bär inskriptionen:{{citat|&lt;center&gt;Den 23 januari 2010 lade&lt;br&gt;H K H Kronprinsessan Victoria&lt;br&gt;den sista stenen vid Norrbros&lt;br&gt;renovering 2007-2009&lt;/center&gt;}}==Norrbro då och nu=={{Dubbel bild|center|Norrbro 1880-tal.jpg|360|Norrbro invigning januari 2010.jpg|350|&lt;center&gt;Norrbro från [[Lejonbacken]]: Vänstra bilden är tagen på 1890-talet med [[basar]]er på västra sidan, med bland annat [[Adolf Bonnier]]s [[boklåda]]. Basarerna revs 1904 när [[Riksdagshuset, Stockholm|Riksdagshuset]] byggdes. Högra bilden visar Norrbro återinvigningsdagen 23 januari 2010.&lt;br&gt; I bakgrunden längst till vänster syns [[Klara kyrka]]s tornspets.&lt;/center&gt; }}==Källor==&lt;references/&gt;*{{bokref/Stockholms gatunamn/1986}}* Informationstavla på platsen== Se även ==* [[Helgeandsholmen]]* [[Riksplan]]* [[Stockholms medeltidsmuseum]]== Externa länkar =={{Commons|Category:Norrbro}}{{Commons|Category:Norrbro invigning januari 2010|Norrbros återinvigning 2010}}{{Stockholmskällan}}* {{Bokref/Klas Lundkvist/2006}}* [http://svt.se/2.22620/1.1859192/kunglig_invigning_av_historisk_bro&amp;from=rss?utm_source=feedburner&amp;utm_medium=feed&amp;utm_campaign=Feed%3A+Svtse-Inrikesnyheter+%28svt.se+-+Inrikesnyheter%29 SVT om återinvigningen av Norrbro]{{Broar i Stockholm}}[[Kategori:Broar i Stockholm]][[Kategori:Gamla stan]][[Kategori:Norrmalm]][[Kategori:Broar invigda 1807]][[de:Norrbro]][[en:Norrbro]][[no:Norrbro]][[pl:Most Północny w Sztokholmie]]