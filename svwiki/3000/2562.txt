'''Julbadet''' ägde rum när [[jul]]en stod för dörren och det var dags för gårdens folk att snygga till sig. Det gick till så att man ställde in ett stort [[kar]] i köket, där alla sedan fick [[tvaga]] sig, vare sig det behövdes eller ej. Det gjorde det dock i allmänhet, eftersom man i det äldre [[jordbrukssamhälle]]t inte hade riktigt samma uppfattning om [[renlighet]] och [[hygien]], som slog igenom med [[industrialisering|industrialiseringen]]. De flesta nöjde sig vanligen med att tvätta sig någon gång i veckan. Julbadet skedde enligt en sträng [[hierarki]] och det var långt ifrån självklart att man bytte vatten mellan varje badande. Först badade [[husfar]], [[husmor]] och sönerna, sedan döttrar, [[dräng]]ar och [[piga|pigor]]. Det förekom dock variationer på denna ordning, men det var i allmänhet ålder och [[värdighet]], som avgjorde turordningen. På sina håll lade man också blommor, som man torkat och sparat sedan [[midsommar]]helgen i badet. Detta för att skänka de badande styrka och skydda dem från onda krafter.[[Kategori:Bad]][[Kategori:Jul|Bad]]