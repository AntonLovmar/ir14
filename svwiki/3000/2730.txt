'''Bryte''' (på [[fornnordiska]] ''bryti'' och på [[danska]] ''Brydi'') var under [[folkvandringstiden]] och [[vikingatiden]] titeln på en manlig [[träl]] som fått ett högre ansvar. Även kvinnliga [[träl]]ar kunde befordras, de kallades då ''[[deja]]'' (den dåtida benämningen för en [[piga]]). Ofta hade bryten en förvaltande eller arbetsledande funktion. Han kunde vara bryte på en gård, också en [[jarl]]s bryte eller en [[konung]]s bryte. Kungen hade till exempel en träl som vaktade en viss del av hans egendom och kallades bryte. Möjligen kan ordet härledas ur &quot;bryta bröd&quot;, alltså att bryten serverade eller också provsmakade kungens mat, för att kontrollera om den var förgiftad eller inte.Senare blir bryte ett ämbete, en av kungens eller jarlens närmsta förtrogna. Ibland jämställs under medeltiden [[ämbete]]t bryte med jarl.I den [[medeltid]]a [[Östgötalagen]] (ÖgL D XIV) talas om ''konungs bryte'' i ''Uppsala bo'', ''[[jarl]]s bryte'' i ''Rodens bo'' och ''[[biskop]]s bryte'' i ''stavs och stols bo''. Med bryte avses här en förvaltare som var satt att sköta huvudgården åt ägaren. Ibland likställs titeln med det i [[tyska|tyskspråkiga]] regioner vanliga ''[[Meier]]'' (med varianterna ''Meyer'', ''Mair'', ''Mayr'' och ''Mayer''), som var ansvariga för gårdar eller gods åt en annan ägare. Dessa Meiers skulle senare ofta ha tagit över gårdarna, men fortsatt att betala med råvaror (ur detta ord härleds möjligen termen [[mejeri]]). I [[Uppland]] var bryten träl under ägaren medan bryten i [[Skåne]] skall ha varit i det närmaste delägare. Lagarna stadgar också olika straff för våld emot en bryte: &quot;''Men de från den mosaiska rätten emanerande hårda straffen för dråp, även av barn, som vi finner i [[Kristofers landslag]], bör ses mot bakgrund av [[landskapslag]]arna, där till och med viljadråp på barn kan sonas med böter, och där människoliv över huvud taget taxeras i pengar, med olika bötesbelopp för dråp av utlänning, konungs bryte, bondes bryte, [[landstrykare]], [[lekare]] etc&quot;''.Vid ruinerna av [[Hovgården]] på [[Adelsö]] står en [[runsten]] ([[U 11]]). På denna står det: {{citat|Tyd du runorna! Rätt lät [[Tolir]], bryte i Roden, rista dem åt konungen. Tolir och Gylla lät rista (dessa runor) båda makarna efter sig till minnesvård ... Håkon bjöd rista.}}Tolir var bryte, vilket betyder att han var kungens [[fogde]] på [[Hovgården]] och Gylla var hans hustru. Tolir svarade för förvaltningen av [[Roden]], och &quot;Kungen&quot; kan vara [[Håkan Röde]], vilken tros ha regerat på 1070-talet. (Runstenen är intressant också eftersom detta är första gången ordet [[kung | konung]] nämns i Sverige!)==Se även==*[[Jarl]], annan hög titel.*[[Deja]], befordrad kvinnlig träl.*[[Träl]][[Kategori:Slaveri]][[Kategori:Titlar]][[da:Bryde]][[ru:Брют]]