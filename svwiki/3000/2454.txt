'''Hälsingelagen''' (''Lex Helsingiae'') avser i första hand den [[landskapslag]] som nedtecknades omkring år 1320 men kan även avse äldre lagar från landskapet. Den ersattes av [[Kristofers landslag]].Med Hälsingland förstods under [[medeltiden]] de områden som beboddes av svenskar i de nuvarande landskapen [[Hälsingland]], [[Medelpad]], [[Ångermanland]], [[Västerbotten]], [[Norrbotten]], samt delar av västligare landskap och [[Finland]] i öster (Stor-Hälsingland). Denna mark hade vid ingången till 1300-talet ett löst förhållande till Sverige. Hälsingland tillhörde [[Upplands lagsaga]] och lydde under Upplands [[lagman]], men utvecklade också en egen rätt vilken är den som finns nedtecknad i Hälsingelagen. Så sent som 1317 slog hälsingarna ihjäl kungens skatteuppbördsman, och det var problematiskt för den svenska statsmakten och kyrkan att få Hälsingland att underkuvas. Den förste fogden över Hälsingland tillsattes under samma tid, [[Johan Ingemarsson]]. 1331 är Hälsingland en del av riket och någon gång där emellan tecknades Hälsingelagen ner.&lt;ref name=&quot;lansmuseetgavleborg.se&quot;&gt;Arkeolog Katarina Eriksson, Medeltid i Hälsingland, Länsmuseet i Gävleborg 2008 http://www.lansmuseetgavleborg.se/files/1/85/94/116/136/halsinglands%20medeltid.pdf&lt;/ref&gt;Lagen börjar med en ingress som inleds med orden: &quot;Med lag skall man land bygga&quot;. Därefter följer kyrkobalken, konungabalken, ärvdabalken, &quot;manhæliæsbalken&quot; (brottsbalken), jordabalken, &quot;wiþerbobalken&quot; (byggdingabalken), och &quot;þingmalæbalken&quot; (rättegångsbalken). Varje balk är sedan indelad i ett antal flocker (kapitel).&lt;ref&gt;Se Schlyters utgåva av Hälsingelagen http://www.nordlund.lu.se/Fornsvenska/Fsv%20Folder/01_Bitar/A.L8.A-HL.html&lt;/ref&gt;Hälsingelagen gör åtskillnad på människor i olika delar av landskapet. I Ångermanland och Medelpad ska var man över 20 betala skatt i skinn och lärft ''aff hwæriæ skipi foræ leßungx lama''. I Umeå och Bygdeå socknar och norr därom skall i stället en [[bågaskatt]] betalas, och de slipper då [[ledung]]splikten men får själva värja sitt land. Mats Berglund skriver 2006 i ''Gårdar och folk i norr'' att bågaskatten var en ersättning för värnplikten som tillkom fria män.&lt;ref&gt;Mats Berglund, Gårdar och folk i norr, avhandling Umeå universitet 2006&lt;/ref&gt;&lt;ref&gt;Hälsingelagen, Konungabalk, flock VII. http://www.nordlund.lu.se/Fornsvenska/Fsv%20Folder/01_Bitar/A.L8.A-HL.html&lt;/ref&gt;Åtminstone ett exemplar av Hälsingelagen förvarades under tiden den var gällande fastkedjad vid kyrkoväggen i [[Selångers kyrka]].&lt;ref&gt;Bygdén, Herdaminne för Selånger församling www.solace.se/~blasta/herdamin/selanger.pdf&lt;/ref&gt; Den återutgavs under modern tid av [[Carl Johan Schlyter]] 1844, och omtrycktes 1940 av [[Åke Holmbäck]] och [[Elias Wessén]] med omtolkningar av Schlyters text.&lt;ref&gt;Per Näsström, Värdefull karta med fallgropar, Kulturarv Västernorrland http://www.kulturarvvasternorrland.se/LinkClick.aspx?fileticket=x%2Fo4lXMFj%2Fo%3D&amp;tabid=259&lt;/ref&gt;I Hälsingelagen indelas landskapet i samma tre [[folkland]] som fanns under järnåldern: [[Alir]], [[Sunded]] och [[Nordanstig]]. Dessa hade dock i Hälsingelaget blivit [[Treding|tredingar]] och sedan indelades i skeppslag, vilket traditionellt har uppfattats som att skeppslagen ingick i [[ledung]]sväsendet, en uppfattning som är osäker och inte har kunnat beläggas.{{Källa behövs|datum=2011-08-28}} I lagen nämns också tre [[kungsgård]]ar, i Norrala, Hög och Jättendal. Kungsgårdarna var centrum för skatteuppbörden till kronan.&lt;ref name=&quot;lansmuseetgavleborg.se&quot;/&gt; Hälsingelagen har framhållits som mer jämställd än andra landskapslagar, eftersom den medger även kvinnan rätt att anklaga sin make för [[hor]] (äktenskapsbrott), och det är den enda landskapslag som tillåter kvinnan att slå ihjäl maken om hon ertappar honom i säng med en annan kvinna, något som andra landskapslagar bara medger mannen.&lt;ref&gt;Nina Sjöberg, Läsarfrågor: &quot;Otrohet under medeltiden&quot;, Populär Historia 9/2009&lt;/ref&gt;==Hälsingelagen på [[Forsaringen]]==[[Forsaringen]] är Sveriges äldsta bevarade rättskälla. Det är en järnring, som suttit på kyrkdörren i [[Forsa]], och den innehåller [[runor]] på båda sidorna och tros vara från någon gång mellan 800-1100-talet. Man tror att ringen ursprungligen kommit från grannsocknen [[Hög (Hälsingland)|Hög]] där byarna [[Tåsta]] och Hjortsta, (se [[Åsak och Hjortsta]]), finns kvar än i dag. Straffen i lagen fördubblas för varje ny förseelse. En översättning av runorna av Holmbäck och Wessén som [[Gerhard Hafström]] citerar i boken ''Ledung och Marklandsindelning'' lyder::''En tvegill oxe och två örar till biskopsstaven första gången;'':''två oxar och fyra örar andra gången;'':''men tredje gången fyra oxar och åtta örar;'':''och all egendom vedervågar man därvid, om man icke gör rätt för sig.'':''Det som de lärde äga att få enligt landets lag,'':''det blev förr stadgat och stadfäst.'' :''Men de gjorde sig detta, Anund i Tåsta och Ofeg i Hjortsta.'':''Men Vibjörn ristade.'' &lt;ref&gt;Gerhard Hafström, ''Ledung och Marklandsindelning'' (1949) sidan 231.&lt;/ref&gt; Forskare som [[Stefan Brink]] och [[Bo Ruthström]] har ifrågasatt denna tolkning och menar att lagen handlar om att hålla ett [[vi]] (en helig plats) eller tingsplats i lagligt skick. Begreppet ''stafr'' som översatts med &quot;biskopstaven&quot; skulle exempelvis syfta på en av de stavar varvid [[viband]]et varit fäst och som utgjort en avgränsning av tingsplatsen.&lt;ref&gt;[[Peter Habbe]], ''Att se och tänka med ritual: Kontrakterande ritualer i de isländska släktsagorna'' (2005) sidan 138.&lt;/ref&gt;==Referenser==&lt;references/&gt;[[Kategori:Svenska historiska lagtexter]][[Kategori:Landskapslagar]][[Kategori:Hälsinglands historia]]