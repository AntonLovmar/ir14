{{Datormodell|Modell=Sinclair ZX81|Bild=Bild:ZX81.jpg|Os=[[Basic]]|Cpu=Z80|Klocka=3,25 [[hertz|MHz]]|Bus=8/16 [[bit]]|Rom=8 [[KiB]]|Ram=1 KiB|Data=Till datorn fanns även olika minneskassetter, från Sinclair och andra, för upp till 56 KiB [[arbetsminne]].}}[[Sinclair Research Ltd.|Sinclair]] ''' ZX81''' är en [[hemdator]], en utveckling av [[ZX80]], som lanserades [[1981]]. Försäljningsmässigt blev ZX81 en succé och i februari 1981 tillverkade Sinclair 40 000 exemplar i månaden men kunde ändå inte fylla efterfrågan (15 000 exemplar/månad gick på export till [[USA]]). Priset i Sverige låg runt 1100 kronor men ZX81 såldes även som byggsats för omkring 900 kronor. ZX81 hade, till skillnad från sin föregångare [[ZX80]], en kontinuerlig tv-bild och kunde därför visa animerade spel och liknande. Hårdvaran var dock i det närmaste identisk&lt;ref&gt;''Ett 20-tal TTL-kretsar hade visserligen ersatts av en grindmatris men den logiska funktionen var i det närmaste identisk.''&lt;/ref&gt; med ZX80, vad gäller såväl [[Z80]]-[[mikroprocessor|processorn]]&lt;ref&gt;''De flesta exemplar använde ej [[Zilog]]s original, utan den billigare µPD780 från [[NEC]], som var helt kompatibel.''&lt;/ref&gt; som övrig elektronik. Den kontinuerliga bilden möjliggjordes genom ett enkelt tillägg till hårdvaran (en periodisk &quot;nmi-generator&quot;) kombinerad med än mer kreativa avbrottsrutiner för videogenereringen än i ZX80. Om datorn hänger/låser sig så försvinner också tv-bilden, en effekt av att den huvudsakligen är CPU-genererad. Priset för den kontinuerliga bilden var dock att programmen nu gick med endast 1/4 av hastigheten; det fanns därför två BASIC-kommandon för att slå av och på detta läge, FAST och SLOW, där det förra innebar att datorn betedde sig som sin föregångare, vilket kunde vara användbart för t.ex långa beräkningar. Den andra väsentliga skillnaden mot ZX80 var att ROM:et utökats från 4096 bytes till 8192 bytes. Det räckte till en flyttals-baserad BASIC med ganska avancerade funktioner istället för den enkla heltalsbaserade BASIC-varianten i ZX80. Tyvärr var den nya BASIC-tolken betydligt långsammare än den gamla (även i FAST-läge), utskrift av tal var t.ex extremt långsam. Detta var något som bara delvis kunde hänföras till de mer avancerade funktionerna och flyttalshanteringen; interpretator-systemet var helt enkelt inte optimerat för hastighet utan istället för att rymma många avancerade funktioner på de 8192 bytes som stod till förfogande. De flesta spel för ZX81 måste därför skrivas i maskinkod.&lt;ref&gt;''Den likaledes Z80-baserade [[ABC 80]] kunde t.ex vara upp till 15 gånger så snabb som ZX81 i FAST, alltså 60 gånger så snabb som ZX81 i SLOW; detta trots att Z80-processorn i ABC 80 använde något lägre frekvens (3 MHz).''&lt;/ref&gt;Normala teckenupplösningen var 32x24 med varje tecken som en 8x8 sub-matris i skärmens 256x192-matris. De vanliga '''plot''' och '''unplot'''-kommandona medgav endast 64x48 pixlar eftersom de var baserade på automatisk placering av 16 olika svartvita grafiktecken bestående av 2x2-block av 4x4 fysiska skärmpunker. Den skicklige programmeraren kunde (dock via ''mycket'' intrikata knep) skapa sin egen videorutin för att visa högupplöst grafik på 256x192 pixlar, precis som [[Spectrum]], men i svartvitt.ZX81 lagrade program på band via en vanlig ljudbandspelare i 300 [[baud]]. Vid lagring av ett program kommer först en fast pilot-ton för att bandspelarens automatiska volymkontroll skall hinna stabilisera sig. Vid inläsning kan denna ton även användas för att justera bandspelarens volym ut tills karakteristiska horisontala ränder syns på tv:n; under själva inläsningen blir mönstret sen oregelbundet.1982 lanserades [[Sinclair ZX Spectrum]] som efterföljare till ZX81.{{commonscat|Sinclair ZX81}}==Fotnoteringar==&lt;references/&gt;{{Sinclairhårdvara}}[[Kategori:Hemdatorer]][[ca:Sinclair ZX81]][[cs:ZX81]][[da:ZX81]][[de:Sinclair ZX81]][[el:Sinclair ZX81]][[en:ZX81]][[es:Sinclair ZX81]][[eo:Sinclair ZX81]][[fr:ZX81]][[hr:ZX 81]][[it:Sinclair ZX81]][[lt:Sinclair ZX81]][[hu:ZX81]][[nl:Sinclair ZX81]][[ja:シンクレア ZX81]][[no:Sinclair ZX81]][[nn:Sinclair ZX81]][[pl:ZX-81]][[pt:Sinclair ZX81]][[ru:ZX81]][[sr:Sinclair ZX81]][[fi:ZX81]]