'''Herigar''', död cirka 851, var en [[hövitsman]] i [[Birka]] cirka år 830. Han ingick i [[Ansgar]]s första församlig på [[Birka]] och är den förste nämnde svensken som blev [[kristen]].Herigar var [[Björn (Bern)|konung Björns]] rådgivare och sägs ha kristnats redan vid Ansgars första besök till Sverige [[829]] och sedan hållit stadigt fast vid densamma. [[Rimbert]] berättar att han byggde den första kyrkan i Sverige, på sin fars gård, då biskop [[Gautbert]] hade kommit till Birka. Men kring 845 uppstod en hednisk reaktion. Missionen attackerades och plundrades, prästen Nithard dödades och Gautbert med sitt följe fördrevs ur landet. Herigar fick utstå spe för sin tro, till exempel då han fick ont i ett ben och inte kunde gå, men han låt sina tjänare bära honom till sin kyrka, där han bad och blev frisk. Rimbert berättar också om ett mirakel på ett ting där det regnade på alla andra, men inte på Herigar. Det tredje exemplet som Rimbert ger av hur Herigar hjälptes av sin gud handlar om ett anfall på staden. Anfallet leddes av en [[Anund Uppsale|Anund]], en före detta kung som var i exil i Danmark. Anund kom oväntat tillbaka med elva egna skepp och tjugoen danska fartyg, som han hade lovat skulle få plundra staden. Kungen (en ny kung) var inte i närheten. Anund krävde hundra pund silver, som köpmännen betalade. Men danskarna var missnöjda och tänkte ändå plundra staden. Köpmännen bad villrådiga till sina gudar, men Herigar rådde dem att be till Kristus. Slutet blev att Anund lät danskarne plundra på andra sidan Östersjön, att han betalade tillbaka [[Danagäld|gälden]] och försonades med sitt folk.Efter en vakans på nästan sju år kom prästen [[Ardgar]] till Birka. Herigar dog efter att han hade mottagit [[nattvard]]en av honom, omkring år 851.==Källor==* [[Vita Ansgarii]], engelsk översättning från [http://www.fordham.edu/halsall/basis/anskar.html Medieval sourcebook ]{{Ugglan|url=http://runeberg.org/nfbk/0272.html|artikel=Hergeir}}[[Kategori:Personer under vikingatiden]][[Kategori:Avlidna 851]][[Kategori:Män]]